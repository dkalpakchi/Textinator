{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/vad-gor-du-som-arbetsgivare-vid-en-begaran-om-atgarder/", "text": "# Vad g\u00f6r du som arbetsgivare vid en beg\u00e4ran om \u00e5tg\u00e4rder? (6 kap 6a\u00a7)\n\nVad g\u00f6r du som arbetsgivaren n\u00e4r skyddsombudet gett dig en beg\u00e4ran om \u00e5tg\u00e4rder kring arbetsmilj\u00f6 eller arbetstider (med st\u00f6d av arbetsmilj\u00f6lagen 6 kap 6a\u00a7)?Skyddsombudet kan beg\u00e4ra \u00e5tg\u00e4rder i arbetsmilj\u00f6n av dig med st\u00f6d av 6 kap. 6a \u00a7 arbetsmilj\u00f6lagen n\u00e4r det g\u00e4ller arbetsmilj\u00f6fr\u00e5gor och 19a \u00a7 arbetstidslagen n\u00e4r det g\u00e4ller mertid, extra \u00f6vertid och n\u00f6dfalls\u00f6vertid.\n\nEtt lokalt skyddsombud kan enbart beg\u00e4ra \u00e5tg\u00e4rder inom det egna skyddsomr\u00e5det. Skyddsombud har bara r\u00e4tt att beg\u00e4ra \u00e5tg\u00e4rder enligt 19a \u00a7 arbetstidslagen om arbetstidslagens regler inte ersatts av kollektivavtal. Om reglerna har ersatts av kollektivavtal \u00e4r det ist\u00e4llet de fackliga organisationerna och arbetsgivaren som ska bevaka att avtalet f\u00f6ljs, varken skyddsombud eller Arbetsmilj\u00f6verket kan agera d\u00e5.\n\n"}