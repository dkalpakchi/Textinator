{"url": "/arbetsmiljoarbete-och-inspektioner/skyddsombud-och-arbetsmiljoombud/elevskyddsombud/", "text": "## Forum f\u00f6r elevinflytande\n\nIbland \u00e4r det l\u00e4ttare att p\u00e5verka om man \u00e4r flera. Prata med dina klasskamrater. Tycker fler som du?\n\nKlassr\u00e5d ska finnas i alla klasser i gymnasieskolan. D\u00e4r kan ni diskutera fr\u00e5gor som r\u00f6r klassen, men \u00e4ven ta upp s\u00e5dant ni tycker \u00e4r d\u00e5ligt i skolan i stort. Klassr\u00e5d m\u00e5ste inte finnas i grundskolan men eleverna har r\u00e4tt att anv\u00e4nda lektionstid f\u00f6r att diskutera fr\u00e5gor som \u00e4r viktiga f\u00f6r eleverna.\n\nElevr\u00e5d \u00e4r inte obligatoriskt, men finns p\u00e5 de flesta skolor. Elevr\u00e5det representerar hela skolan.\n\nForum f\u00f6r samr\u00e5d ska finnas p\u00e5 alla gymnasieskolor. D\u00e4r ska det finnas med f\u00f6retr\u00e4dare b\u00e5de f\u00f6r eleverna och f\u00f6r skolans personal. B\u00e5da grupperna ska ha lika m\u00e5nga representanter.\n\nFrist\u00e5ende skolor beh\u00f6ver inte ha klassr\u00e5d, utan kan utforma forum f\u00f6r elevinflytande p\u00e5 andra, likv\u00e4rdiga s\u00e4tt.\n\n"}