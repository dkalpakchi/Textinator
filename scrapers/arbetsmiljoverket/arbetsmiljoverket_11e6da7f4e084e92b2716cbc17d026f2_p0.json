{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/politikers-arbetsmiljoansvar/", "text": "# Politikers arbetsmilj\u00f6ansvar\n\nDu som \u00e4r politiker i fullm\u00e4ktige och n\u00e4mnd \u00e4r yttersta representant f\u00f6r kommun och landsting som arbetsgivare. \u00c4ven styrelsen r\u00e4knas som en n\u00e4mnd.## Systematiskt arbetsmilj\u00f6arbete\u2013 ett bra verktyg f\u00f6r politiskt valda i kommun och landsting/regioner\n\nDu som \u00e4r politiker i fullm\u00e4ktige, styrelse och n\u00e4mnd \u00e4r yttersta representant f\u00f6r kommun och landsting som arbetsgivare. Som politiker i fullm\u00e4ktige ger du f\u00f6ruts\u00e4ttningarna f\u00f6r arbetsmilj\u00f6arbetet. Du som \u00e4r politiker \u00e4r den som ska se till att arbetsmilj\u00f6 lagen f\u00f6ljs i verksamheten.\n\nMerparten av arbetsmilj\u00f6arbetet sk\u00f6ts i praktiken av tj\u00e4nste-m\u00e4nnen. I det vardagliga arbetet fattar de beslut efter delegation fr\u00e5n n\u00e4mnden.\n\n## Systematiskt arbetsmilj\u00f6arbete \u00e4r till hj\u00e4lp f\u00f6r dig som \u00e4r politiker\n\nHur ska d\u00e5 du utifr\u00e5n din position som politiker se till att det \u00e4r en bra arbetsmilj\u00f6 f\u00f6r arbetstagarna i v\u00e5ra skolor, p\u00e5 v\u00e5ra sjukhus, socialkontor, tekniska enheter och i omsorgsarbetet med gamla och sjuka?\n\nGenom systematiskt arbetsmilj\u00f6arbete, kan du styra verksamheten, s\u00e5 att arbetstagare och elever f\u00e5r en bra arbetsmilj\u00f6, b\u00e5de organisatoriskt, fysiskt och socialt.\n\nArbetsgivaren ska systematiskt unders\u00f6ka arbetsf\u00f6rh\u00e5llanden och bed\u00f6ma risker f\u00f6r oh\u00e4lsa och olycksfall. Riskerna ska alltid \u00e5tg\u00e4rdas. \u00c5tg\u00e4rder som inte g\u00f6rs genast ska tas upp i en handlingsplan.\n\nDet systematiska arbetsmilj\u00f6arbetet ska vara inordnat i verksamheten. Det inneb\u00e4r bland annat att n\u00e4r ni fattar beslut om verksamhet och budget ska ni ocks\u00e5 beakta konsekvenserna g\u00e4llande arbetsmilj\u00f6n.\n\nDet systematiska arbetsmilj\u00f6arbetet ska ske i samverkan med personal, skyddsombud och elever.\n\nReglerna finns i Systematiskt arbetsmilj\u00f6arbete\n\nAFS 2001:1. De tydligg\u00f6r arbetsmilj\u00f6lagens krav p\u00e5 arbetsgivaren att systematiskt unders\u00f6ka, riskbed\u00f6ma, genomf\u00f6ra och f\u00f6lja upp verksamheter s\u00e5 att arbetsmilj\u00f6n blir bra.\n\n## Kommun- och landstingsfullm\u00e4ktiges uppgifter i det systematiska arbetsmilj\u00f6arbetet\n\n* Fastst\u00e4lla en skriftlig arbetsmilj\u00f6policy i samband med att m\u00e5l och riktlinjer tas fram f\u00f6r kommunen eller landstinget/regionen.\n* F\u00f6rdela ansvarsomr\u00e5den till n\u00e4mnderna och skriva in uppgifterna i reglementen f\u00f6r n\u00e4mndernas verksamhet och arbetsformer. Se till att ingen arbetsmilj\u00f6fr\u00e5ga hamnar mellan n\u00e4mnderna.\n* F\u00f6lja upp 1 g\u00e5ng per \u00e5r att n\u00e4mnden driver verksamheten i enlighet med arbetsmilj\u00f6policyn och \u00e5rligen f\u00f6ljer upp sitt systematiska arbetsmilj\u00f6arbete.\n* Ge n\u00e4mnderna ekonomiska resurser f\u00f6r arbetsmilj\u00f6arbetet.\n\n\n"}