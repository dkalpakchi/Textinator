{"url": "/arbetsmiljoarbete-och-inspektioner/en-tillganglig-arbetsmiljo/ansvar-for-tillganglighet/", "text": "# Ansvar f\u00f6r tillg\u00e4nglighet\n\nDet \u00e4r du som arbetsgivare som ansvarar f\u00f6r att arbetsmilj\u00f6n \u00e4r s\u00e4ker. Alla ska kunna g\u00f6ra sitt jobb utan att bli skadade eller sjuka. De insatser som kr\u00e4vs f\u00f6r att f\u00f6rb\u00e4ttra arbetsmilj\u00f6n ska inte vara orimliga i f\u00f6rh\u00e5llande till de resultat som man ska uppn\u00e5.Enligt arbetsmilj\u00f6lagen ska arbetsf\u00f6rh\u00e5llanden anpassas till m\u00e4nniskors olika f\u00f6ruts\u00e4ttningar.\n\n## Ditt ansvar som arbetsgivare\n\nAlla Arbetsmilj\u00f6verkets f\u00f6reskrifter syftar till att f\u00f6rb\u00e4ttra den generella tillg\u00e4ngligheten i arbetsmilj\u00f6n. Du hittar mer information om systematiskt arbetsmilj\u00f6arbete i v\u00e5ra f\u00f6reskrifter om systematiskt arbetsmilj\u00f6arbete (AFS 2001:1) som beskriver grunden i arbetsmilj\u00f6arbetet.\n\nDu kan \u00e4ven l\u00e4sa mer om hur du kan arbeta med det systematiska arbetsmilj\u00f6arbetet p\u00e5 v\u00e5r sida Arbeta med arbetsmilj\u00f6n.\n\nF\u00f6reskrifterna om arbetsanpassning och rehabilitering (AFS 1994:1) beskriver hur arbetsf\u00f6rh\u00e5llanden ska anpassas till arbetstagarens s\u00e4rskilda villkor f\u00f6r arbetet. Rehabilitering ska hj\u00e4lpa den som \u00e4r sjuk att \u00e5terf\u00e5 sin arbetsf\u00f6rm\u00e5ga. Enligt arbetsmilj\u00f6lagen ska arbetsgivaren se till att det finns en l\u00e4mplig organisation och rutiner f\u00f6r arbetsanpassning och rehabilitering.\n\nDu hittar mer information om hur du kan arbeta med arbetsanpassning och rehabilitering p\u00e5 v\u00e5r sida Arbetsanpassning och rehabilitering.\n\nVid behov kan du ta hj\u00e4lp av en sakkunnig resursperson inom eller utanf\u00f6r organisationen, till exempel f\u00f6retagsh\u00e4lsov\u00e5rden.\n\nF\u00f6reskrifterna om arbetsplatsens utformning (AFS 2009:2) tar s\u00e4rskilt upp fysisk tillg\u00e4nglighet.\n\nEnligt FN-konventionen om r\u00e4ttigheter f\u00f6r personer med funktionsneds\u00e4ttning\u00a0ska alla m\u00e4nniskor ha samma villkor i arbetslivet och d\u00e4rmed samma r\u00e4ttigheter till en god arbetsmilj\u00f6. Konventionen utg\u00e5r fr\u00e5n grundl\u00e4ggande principer som j\u00e4mlikhet, delaktighet och icke-diskriminering. FN-konvention om r\u00e4ttigheter f\u00f6r personer med funktionsneds\u00e4ttning hittar du p\u00e5 Regeringskansliets webbplats.\n\nBristande tillg\u00e4nglighet f\u00f6r personer med funktionsneds\u00e4ttning har inf\u00f6rts som en ny form av diskriminering i diskrimineringslagen fr\u00e5n den 1 januari 2015. F\u00f6rbudet ska bidra till att \u00f6ka tillg\u00e4ngligheten i samh\u00e4llet s\u00e5 att personer med funktionsneds\u00e4ttning kan delta p\u00e5 lika villkor.\n\nDu hittar mer information p\u00e5 Diskrimineringsombudsmannens (DO) webbplats.\n\n"}