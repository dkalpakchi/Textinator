{"url": "/arbetsmiljoarbete-och-inspektioner/inspektioner-utredningar-och-kontroller/inspektion/", "text": "# Inspektion\n\nDet \u00e4r arbetsgivaren som ansvarar f\u00f6r att verksamheten bedrivs p\u00e5 ett s\u00e5dant s\u00e4tt att arbetsmilj\u00f6n \u00e4r god och att ingen blir sjuk eller skadar sig p\u00e5 grund av arbetet. F\u00f6rutom att v\u00e5ra inspektioner handlar om att unders\u00f6ka om det finns brister i arbetsmilj\u00f6n g\u00e5r de ut p\u00e5 att st\u00e4rka arbetsplatsens egen f\u00f6rm\u00e5ga att f\u00f6rebygga risker.Normalt inspekterar vi de arbetsplatser som vi bed\u00f6mer har de st\u00f6rsta arbetsmilj\u00f6riskerna, men vi arbetar ocks\u00e5 i projekt och kampanjer d\u00e4r vi riktar oss mot s\u00e4rskilda arbetsmilj\u00f6problem eller branscher. Oftast talar vi om f\u00f6r arbetsgivarna att vi t\u00e4nker komma p\u00e5 bes\u00f6k. Det sker via brev, e-post eller telefon. Vi informerar d\u00e5 ocks\u00e5 om vad inspektionen kommer att handla om och hur man kan f\u00f6rbereda sig. Vi har dock r\u00e4tt att komma oanm\u00e4lda.\n\n## Inspektionen \u00e4r mer \u00e4n bara kontroll\n\nF\u00f6rutom att vi kontrollerar arbetsmilj\u00f6n vid v\u00e5ra inspektioner \u00e4r v\u00e5ra bes\u00f6k viktiga tillf\u00e4llen f\u00f6r dialog mellan inspekt\u00f6ren, arbetsgivaren och skyddsombudet. Inspekt\u00f6ren visar p\u00e5 de arbetsmilj\u00f6brister som finns i verksamheten, f\u00f6rklarar vilka riskerna \u00e4r och vilka regler som g\u00e4ller. Arbetsgivaren och skyddsombudet f\u00e5r ocks\u00e5 m\u00f6jlighet att st\u00e4lla fr\u00e5gor s\u00e5 att det fortsatta arbetet med att f\u00f6rb\u00e4ttra arbetsmilj\u00f6n underl\u00e4ttas.\n\n## Alla arbetsgivare ska jobba med ett systematiskt arbetsmilj\u00f6arbete\n\n## Hall\u00e5 arbetsmilj\u00f6! Inspektion\n\nI det h\u00e4r avsnittet f\u00e5r vi l\u00e4ra k\u00e4nna programledarduon Fredrik Berling och arbetsmilj\u00f6inspekt\u00f6r Ann-Caroline \"Carro\" Kostet. Vi f\u00e5r veta hur vardagen ser ut f\u00f6r en arbetsmilj\u00f6inspekt\u00f6r och vilka utmaningar som lurar ute p\u00e5 svenska arbetsplatser.\n\nDet \u00e4r arbetsgivarens ansvar att arbeta f\u00f6r en bra arbetsmilj\u00f6 och f\u00f6r att ingen ska beh\u00f6va bli sjuk eller skada sig p\u00e5 grund av jobbet. Med hj\u00e4lp av ett systematiskt arbetsmilj\u00f6arbete ska arbetsgivare tillsammans med skyddsombud och \u00f6vriga arbetstagare bland annat unders\u00f6ka arbetsmilj\u00f6n, bed\u00f6ma riskerna f\u00f6r att n\u00e5gon kan komma till skada, \u00e5tg\u00e4rda det som beh\u00f6ver \u00e5tg\u00e4rdas och f\u00f6lja upp att \u00e5tg\u00e4rderna gett avsedd effekt.\n\n## Skyddsombud\n\nSkyddsombuden har i arbetsmilj\u00f6lagen f\u00f6rs\u00e4krats om en rad befogenheter.\n\n"}