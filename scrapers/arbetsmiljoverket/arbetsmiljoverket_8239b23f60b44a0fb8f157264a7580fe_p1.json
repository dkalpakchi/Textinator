{"url": "/arbetsmiljoarbete-och-inspektioner/arbetstagarens-deltagande-i-arbetsmiljoarbetet/unga-i-arbetslivet/", "text": "## Praktik och sommarjobb n\u00e4r covid-19 p\u00e5g\u00e5r\n\nF\u00f6reskrifterna inneh\u00e5ller regler f\u00f6r hur personer som inte fyllt 18 \u00e5r f\u00e5r arbeta. F\u00f6reskrifterna riktar sig till arbetsgivare, uppdragsgivare, skolhuvudm\u00e4n och praktikgivare som l\u00e5ter minder\u00e5riga utf\u00f6ra arbete.Den h\u00e4r v\u00e4gledningen ger r\u00e5d och rekommendationer till dig som \u00e4r antingen arbetsgivare eller huvudman f\u00f6r en skola. V\u00e4gledningen \u00e4r t\u00e4nkt att hj\u00e4lpa dig att f\u00f6lja f\u00f6reskrifterna om minder\u00e5rigas arbetsmilj\u00f6, AFS 2012:03.\n\nBoken \u00e4r uppdelad i tv\u00e5 delar, som handlar om arbetsmilj\u00f6n i arbetslivet respektive skolan. Reglerna liknar varandra men det finns vissa skillnader. Delen om arbetslivet ger exempel fr\u00e5n de branscher d\u00e4r det \u00e4r vanligast att minder\u00e5riga arbetar, till exempel detaljhandel, v\u00e5rd och omsorg samt bygg.Praktik och sommarjobb \u00e4r l\u00e4rorikt och viktigt f\u00f6r unga. Men unga f\u00e5r inte skickas ut till arbetsplatser som riskerar att skada dem eller g\u00f6ra dem sjuka.\n\nArbetsmilj\u00f6verkets regler om minder\u00e5rigas arbetsmilj\u00f6 st\u00e4ller krav p\u00e5 att arbetsgivare som tar emot praktikanter och sommarjobbare ska riskbed\u00f6ma arbetsmilj\u00f6n. I r\u00e5dande situation med risk f\u00f6r smitta av det nya coronaviruset \u00e4r det s\u00e4rskilt viktigt att arbetsgivare, uppdragsgivare, skolhuvudm\u00e4n och praktikgivare g\u00f6r riskbed\u00f6mningen.\n\nDet nya coronaviruset har riskklass 3, och enligt Arbetsmilj\u00f6verkets f\u00f6reskrifter f\u00e5r minder\u00e5riga inte arbeta i milj\u00f6er d\u00e4r denna riskklass f\u00f6rekommer. Som minder\u00e5rig r\u00e4knas den som \u00e4nnu inte fyllt 18 \u00e5r.\n\nEftersom det nya coronaviruset \u00e4r spritt i samh\u00e4llet \u00e4r det sv\u00e5rt att helt undvika att minder\u00e5riga uts\u00e4tts f\u00f6r smittan. Minder\u00e5riga ska d\u00e4rf\u00f6r inte utf\u00f6ra arbetsuppgifter inom v\u00e5rd och omsorg d\u00e4r det finns patienter eller brukare med konstaterad eller misst\u00e4nkt covid-19, som \u00e4r den sjukdom som orsakas av det nya coronaviruset.\n\nDet \u00e4r upp till arbetsgivare, uppdragsgivare, skolhuvudm\u00e4n och praktikgivare att, utifr\u00e5n en riskbed\u00f6mning, s\u00e4kerst\u00e4lla att den minder\u00e5rigas arbetsuppgifter inte inneb\u00e4r risk f\u00f6r kontakt med det nya coronaviruset ut\u00f6ver den risk som finns i samh\u00e4llet generellt under p\u00e5g\u00e5ende pandemi med allm\u00e4n smittspridning.\n\nBest\u00e4mmelserna finns AFS 2012:3 om minder\u00e5rigas arbetsmilj\u00f6. \u00d6vertr\u00e4delse av best\u00e4mmelserna kan medf\u00f6ra b\u00f6ter.\n\nDu kan l\u00e4sa f\u00f6reskrifterna om smittrisker h\u00e4r:\n\n\n\n"}