{"url": "/arbetsmiljoarbete-och-inspektioner/en-tillganglig-arbetsmiljo/tillganglighetsperspektiv-i-arbetsmiljoverkets-inspektioner/", "text": "# Tillg\u00e4nglighetsperspektiv i Arbetsmilj\u00f6verkets inspektioner\n\nV\u00e5ra inspektionsbes\u00f6k syftar till att st\u00e4rka arbetsplatsens egen f\u00f6rm\u00e5ga att f\u00f6rebygga risker som kan leda till oh\u00e4lsa eller olyckor. Arbetsmilj\u00f6verket inspekterar vanligen de arbetsplatser som vi bed\u00f6mer vara riskutsatta, men arbetar ocks\u00e5 i projekt och kampanjer som \u00f6vergripande ber\u00f6r s\u00e4rskilda problem eller branscher.Fr\u00e5gor kring funktionshinder och tillg\u00e4nglighet i arbetsmilj\u00f6n \u00e4r en naturlig del i v\u00e5ra inspektioner. Vi arbetar utifr\u00e5n syns\u00e4ttet \u201dF\u00f6rb\u00e4ttra arbetsmilj\u00f6n f\u00f6r alla s\u00e5 blir tillg\u00e4ngligheten b\u00e4ttre f\u00f6r arbetstagare med funktionsneds\u00e4ttning - det som \u00e4r bra f\u00f6r alla \u00e4r n\u00f6dv\u00e4ndigt f\u00f6r vissa.\u201d\n\n## Tillg\u00e4nglighetsperspektiv i skolinspektionerna\n\nVid skolinspektionerna, som p\u00e5gick mellan 2014 till 2016, uppm\u00e4rksammade vi vissa aspekter av tillg\u00e4nglighetsperspektivet. F\u00f6rutom det systematiska arbetsmilj\u00f6arbetet tar vi upp vissa psykosociala fr\u00e5gor s\u00e5som hot och v\u00e5ld samt arbetsbelastning f\u00f6r personalen. Dessutom ska vi s\u00e4kerst\u00e4lla att man i sitt systematiska arbetsmilj\u00f6arbete hanterar buller, inomhusklimat, st\u00e4dning och utrymning.\n\n## Friska arbetsplatser f\u00f6r alla \u00e5ldrar\n\nUnder 2016 och 2017 genomf\u00f6rdes en tillsynsinsats med rubriken \"Friska arbetsplatser f\u00f6r alla \u00e5ldrar\" d\u00e4r fr\u00e5gor om tillg\u00e4nglighet lyftes. S\u00e4kra och h\u00e4lsosamma arbetsvillkor genom hela arbetslivet \u00e4r bra f\u00f6r arbetstagare, f\u00f6retag och samh\u00e4llet i stort. Genom att bli medvetna om \u00e5ldersstrukturer och hur f\u00f6ruts\u00e4ttningar f\u00f6r olika \u00e5ldersgrupper ser ut, kan vi l\u00e4ttare skapa f\u00f6ruts\u00e4ttningar f\u00f6r att alla \u00a0att arbeta hela arbetslivet, oavsett \u00e5lder och k\u00f6n.\n\n"}