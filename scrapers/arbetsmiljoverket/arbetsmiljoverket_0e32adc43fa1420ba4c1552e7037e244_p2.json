{"url": "/arbetsmiljoarbete-och-inspektioner/arbeta-med-arbetsmiljon/tips-och-vagledning-till-ditt-arbetsmiljoarbete/", "text": "## 6\u00a7. Uppgiftsf\u00f6rdelning i det systematiska arbetsmilj\u00f6arbetet\n\nArbetsgivaren har det juridiska ansvaret f\u00f6r att arbetsmilj\u00f6arbetet genomf\u00f6rs men uppgifter f\u00f6r att utf\u00f6ra de olika aktiviteterna kan f\u00f6rdelas i organisationen. T\u00e4nk p\u00e5 att det \u00e4r uppgifter som f\u00f6rdelas och inte det juridiska ansvaret. De som f\u00e5r uppgifter ska ocks\u00e5 ges resurser och befogenheter f\u00f6r uppdraget, t ex i form av tid, pengar och m\u00f6jlighet att fatta vissa beslut.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 6\u00a7.\n\n2 Ni ska f\u00f6rdela uppgifter i det systematiska arbetsmilj\u00f6arbetet till chefer och arbetsledare. Uppgiftsf\u00f6rdelningen ska dokumenteras skriftligt om det finns minst tio arbetstagare i er verksamhet.\n4 Ni ska se till att de som f\u00e5tt uppgifter i arbetsmilj\u00f6arbetet har befogenheter och resurser f\u00f6r att kunna utf\u00f6ra tilldelade uppgifter. Med befogenheter avses r\u00e4tt att fatta beslut och att vidta \u00e5tg\u00e4rder. Med resurser avses ekonomiska medel, tillg\u00e5ng till personal, utrustning, lokaler, tid och kunskaper.\n## 7\u00a7. Alla ska ha kunskap\n\nAlla arbetstagare beh\u00f6ver ha grundl\u00e4ggande kunskaper om de risker som finns i verksamheten och vad som kan fr\u00e4mja arbetsh\u00e4lsan. Chefer och arbetsledare beh\u00f6ver dessutom ha kunskap om att driva arbetsmilj\u00f6arbete. S\u00e5dana kunskaper kan de f\u00e5 genom s\u00e4rskild utbildning eller genom att aktivt arbeta med arbetsmilj\u00f6fr\u00e5gor. Finns det allvarliga risker i verksamheten ska det ocks\u00e5 finnas skriftliga instruktioner f\u00f6r hur vissa arbetsuppgifter ska utf\u00f6ras.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 7\u00a7.\n\n2 Ni ska se till att samtliga era arbetstagare f\u00e5r kunskaper om vilka risker som \u00e4r f\u00f6rknippade med deras arbete och hur de ska kunna utf\u00f6ra sitt arbete s\u00e4kert utan risk f\u00f6r oh\u00e4lsa eller olycksfall.\n4 Ni ska se till att nyanst\u00e4lld personal f\u00e5r introduktion i arbetet.\n"}