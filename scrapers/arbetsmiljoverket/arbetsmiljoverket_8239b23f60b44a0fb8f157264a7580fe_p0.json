{"url": "/arbetsmiljoarbete-och-inspektioner/arbetstagarens-deltagande-i-arbetsmiljoarbetet/unga-i-arbetslivet/", "text": "# Unga i arbetslivet\n\nNya uppgifter, nya m\u00e4nniskor, nya regler. N\u00e4r du b\u00f6rjar ett nytt jobb \u00e4r det mycket att l\u00e4ra sig. F\u00f6r dig som \u00e4r under 18 \u00e5r finns s\u00e4rskilda regler.N\u00e4r man \u00e4r ung och b\u00f6rjar arbeta eller praktisera s\u00e5 \u00e4r det extra viktigt att k\u00e4nna till sina r\u00e4ttigheter ute p\u00e5 arbetsplatsen.\n\nMer \u00e4n 4000 unga personer anm\u00e4ler varje \u00e5r arbetrelaterade olyckor. Unga personer \u00e4r ocks\u00e5 extra k\u00e4nsliga f\u00f6r till exempel tunga lyft eller farliga \u00e4mnen.\n\nOm du \u00e4r minder\u00e5rig, allts\u00e5 under 18 \u00e5r s\u00e5 finns s\u00e4rskilda regler i Arbetsmilj\u00f6verkets f\u00f6reskrifter om minder\u00e5riga (AFS 2012:3). Vissa regler g\u00e4ller olika beroende p\u00e5 hur gammal du \u00e4r. Det kan vara till exempel hur l\u00e4nge du f\u00e5r jobba p\u00e5 kv\u00e4llen eller vilka arbetsuppgifter du f\u00e5r ha.\n\n## Handledning\n\nDu som \u00e4r under 18 ska ha en handledare p\u00e5 arbetsplatsen. Av din handledare ska du f\u00e5 veta veta vilka dina arbetsuppgifter \u00e4r och vilka risker som kan finnas p\u00e5 arbetsplatsen. Det \u00e4r viktigt att du k\u00e4nner att du f\u00f6rst\u00e5r och att du alltid kan fr\u00e5ga din handledare om du \u00e4r os\u00e4ker. Din handledare ska alltid finnas tillg\u00e4nglig f\u00f6r fr\u00e5gor och st\u00f6d n\u00e4r du jobbar\n\n## Din chefs ansvar\n\nF\u00f6r att du ska kunna jobba s\u00e4kert ska chefen alltid t\u00e4nka p\u00e5 dina f\u00f6ruts\u00e4ttningar. Du ska f\u00e5 arbetsuppgifter som du kan g\u00f6ra p\u00e5 ett s\u00e4kert s\u00e4tt. Du som \u00e4r under 18 \u00e5r ska till exempel inte lyfta f\u00f6r tungt eller vara i situationer som kan vara os\u00e4kra eller riskfyllda.\n\n## Godk\u00e4nnande av v\u00e5rdnadshavare\n\nTills \u00e5ret du fyller 16 \u00e5r r\u00e4knas du som yngre och \u00e4ldre barn. D\u00e5 m\u00e5ste arbetsgivaren ta kontakt med dina v\u00e5rdnadshavare och f\u00e5 deras godk\u00e4nnande att du f\u00e5r arbeta.\n\n## Skyddsombudet ska informeras\n\nSkyddsombudet \u00e4r de anst\u00e4lldas representant i arbetsmilj\u00f6arbetet. Fr\u00e5ga n\u00e5gon kollega eller chefen vem som \u00e4r skyddsombud p\u00e5 ditt jobb. Om det finns ett skyddsombud ska arbetsgivaren tala om f\u00f6r skyddsombudet att du som minder\u00e5rig b\u00f6rjar jobba p\u00e5 arbetsplatsen. Alla arbetsplatser med fler \u00e4n fem anst\u00e4llda ska ha ett skyddsombud.\n\n## Minder\u00e5rigas arbetsmilj\u00f6 (AFS 2012:3), f\u00f6reskrifter\n\n## Om minder\u00e5rigas arbetsmilj\u00f6 - en v\u00e4gledning till f\u00f6reskrifterna AFS 2012:3 (H453), bok\n\n"}