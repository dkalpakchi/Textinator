{"url": "/arbetsmiljoarbete-och-inspektioner/arbeta-med-arbetsmiljon/systematiskt-arbetsmiljoarbete-sam/", "text": "# Systematiskt arbetsmilj\u00f6arbete, SAM\n\nN\u00e4r du som arbetsgivare ska arbeta med arbetsmilj\u00f6n beh\u00f6ver du g\u00f6ra detta systematiskt och planerat. F\u00f6reskrifterna om systematiskt arbetsmilj\u00f6arbete best\u00e5r av ett antal aktiviteter samt f\u00f6ruts\u00e4ttningar f\u00f6r dessa aktiviteter.\n\nEn cirkel som beskriver systematiskt arbetsmilj\u00f6arbete. Klicka p\u00e5 bilden f\u00f6r att ladda hem en st\u00f6rre version.\n\nAlla delarna h\u00e4nger ihop och varje del beh\u00f6vs.\u00a0De centrala aktiviteterna illustreras ofta som ett hjul, som symboliserar att arbetsmilj\u00f6arbetet \u00e4r en kontinuerlig process med \u00e5terkommande aktiviteter. De centrala aktiviteterna \u00e4r\n\n* unders\u00f6kning av verksamheten\n* bed\u00f6mning av de risker som synliggjorts vid unders\u00f6kningen\n* \u00e5tg\u00e4rder f\u00f6r att minska riskerna\n* kontroll av att \u00e5tg\u00e4rderna faktiskt har bidragit till en b\u00e4ttre arbetsmilj\u00f6.\n\n\nProcessbild \u00f6ver systematiskt arbetsmilj\u00f6arbete.\n\nDenna bild \u00e4r en processkarta d\u00e4r de centrala aktiviteterna finns i mitten, med st\u00f6d- och ledningsprocesser ovanf\u00f6r och under aktiviteterna. Bilden representerar samtliga delar i arbetsmilj\u00f6arbetet. I figurens olika delar finns referenser till paragraferna i f\u00f6reskrifterna om systematiskt arbetsmilj\u00f6arbete (AFS 2001:1).\n\n## V\u00e4gledning till systematiskt arbetsmilj\u00f6arbete\n\nEn grundlig genomg\u00e5ng av processbilden, och en v\u00e4gledning till samtliga paragrafer finns i v\u00e5rt material \"S\u00e5 f\u00f6rb\u00e4ttras verksamhetens arbetsmilj\u00f6\". V\u00e4gledningen inneh\u00e5ller r\u00e5d och rekommendationer som kan vara till hj\u00e4lp n\u00e4r du ska f\u00f6lja v\u00e5ra f\u00f6reskrifter om systematiskt arbetsmilj\u00f6arbete (AFS 2001:1). Vi har delat in v\u00e4gledningen i tv\u00e5 delar\n\n* Introduktion med \u00f6verblick och sammanhang\n* V\u00e4gledning med r\u00e5d och rekommendationer\n## Guide f\u00f6r en b\u00e4ttre arbetsmilj\u00f6\n\nI broschyren \"Guide f\u00f6r en b\u00e4ttre arbetsmilj\u00f6\" presenteras de olika delarna i systematiskt arbetsmilj\u00f6arbete p\u00e5 ett \u00f6versk\u00e5dligt s\u00e4tt. I broschyren tydligg\u00f6rs \u00e4ven hur styrningen av verksamheten och styrningen av arbetsmilj\u00f6arbetet h\u00e4nger ihop.\n\n## L\u00e4ttl\u00e4st broschyr om arbetsmilj\u00f6arbete\n\nBroschyren \"Arbetsmilj\u00f6arbete\" beskriver de centrala delarna av systematiskt arbetsmilj\u00f6arbete. Den \u00e4r skriven p\u00e5 l\u00e4ttl\u00e4st svenska.\n\n## Sj\u00e4lvskattningsverktyg f\u00f6r systematiskt arbetsmilj\u00f6arbete\n\nG\u00f6r sj\u00e4lvskattningen genom att ta st\u00e4llning till ett antal p\u00e5st\u00e5enden om systematiskt arbetsmilj\u00f6arbete. Hur v\u00e4l st\u00e4mmer de in p\u00e5 er verksamhet? Sj\u00e4lvskattningen g\u00f6rs helst i samverkan mellan arbetsgivare och arbetstagare. Resultatet \u00e4r t\u00e4nkt att anv\u00e4ndas som ett internt st\u00f6d och diskussionsunderlag.\n\n## Kunskapstest i systematiskt arbetsmilj\u00f6arbete\n\nDet h\u00e4r \u00e4r ett kunskapstest i systematiskt arbetsmilj\u00f6arbete (SAM). Testet bygger p\u00e5 det som st\u00e5r i v\u00e4gledningen till f\u00f6reskrifterna om systematiskt arbetsmilj\u00f6arbete.\u00a0Testet tar cirka 30 minuter att g\u00e5 igenom. F\u00f6r att f\u00e5 del av ditt individuella resultat beh\u00f6ver du genomf\u00f6ra hela kunskapstestet. Du kan \u00e4ven v\u00e4lja att bara tr\u00e4na p\u00e5 delar av testet. Dina svar sparas inte och \u00e4r inte synliga f\u00f6r Arbetsmilj\u00f6verket.\n\n"}