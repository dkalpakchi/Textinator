{"url": "/arbetsmiljoarbete-och-inspektioner/skyddsombud-och-arbetsmiljoombud/elevskyddsombud/", "text": "## Elevskyddsombudets roll i skyddskommitt\u00e9n\n\nSom elevskyddsombud har du r\u00e4tt att sitta med i skolans skyddskommitt\u00e9, arbetsmilj\u00f6kommitt\u00e9, samverkansgrupp eller vad de kallar det p\u00e5 din skola. Alla elevskyddsombud kan inte sitta med i kommitt\u00e9n utan ni f\u00e5r v\u00e4lja ut tv\u00e5 stycken plus suppleanter (ers\u00e4ttare) som representerar skolans elever.\n\nDu har inte r\u00e4tt att l\u00e4mna f\u00f6rslag eller r\u00f6sta i skyddskommitt\u00e9n, men du har r\u00e4tt att yttra dig i de fr\u00e5gor som tas upp. Du kan ocks\u00e5 beg\u00e4ra att f\u00e5 dina synpunkter antecknade i minnesanteckningar eller protokoll fr\u00e5n m\u00f6tet. Om eleverna har n\u00e5gon viktig fr\u00e5ga som du tycker borde diskuteras i skyddskommitt\u00e9n kan du alltid be rektorn att ta med den fr\u00e5gan p\u00e5 dagordningen.\n\nSkyddskommitt\u00e9n ska bland annat ta upp fr\u00e5gor om s\u00e5dant som r\u00f6r:\n\n* f\u00f6retagsh\u00e4lsov\u00e5rd och elevv\u00e5rd\n* handlingsplaner och rutiner\n* planering av nya och \u00e4ndrade lokaler och arbetsmetoder\n* f\u00f6r\u00e4ndringar i arbetsorganisationen\n* upplysning och utbildning r\u00f6rande arbetsmilj\u00f6n\n* arbetsanpassning och rehabiliteringsverksamhet.\n## Ansvar f\u00f6r kr\u00e4nkande behandling, h\u00f6g arbetsbelastning och den fysiska milj\u00f6n\n\nB\u00e5de Arbetsmilj\u00f6verket och Skolinspektionen ansvarar f\u00f6r att inspektera skolor i Sverige. Skolinspektionen ska f\u00f6lja upp att skollagen f\u00f6ljs i landets skolor. Arbetsmilj\u00f6verket ska f\u00f6lja upp att arbetsmilj\u00f6lagen f\u00f6ljs p\u00e5 landets arbetsplatser, d\u00e4ribland skolor.\n\n## Arbetsmilj\u00f6n i skolan (ADI 565), broschyr\n\nDen h\u00e4r broschyren v\u00e4nder sig till dig som \u00e4r elev eller elevskyddsombud. H\u00e4r f\u00e5r du veta vad det finns f\u00f6r regler f\u00f6r elevers arbetsmilj\u00f6 i skolan. Skolan ska vara en trygg och trevlig plats f\u00f6r eleverna."}