{"url": "/arbetsmiljoarbete-och-inspektioner/arbeta-med-arbetsmiljon/dolda-faror-i-arbetsmiljon/", "text": "\u00f6nen (i v\u00e5rt exempel 30 000 kronor/m\u00e5nad) + semesterkostnad + sociala avgifter: 22 000 kronor. 2 veckor sjukfr\u00e5nvaro (sjukl\u00f6n p\u00e5 90 procent + semesterkostnad + sociala avgifter): 16 000 kronor. 1,5 m\u00e5nad med f\u00f6rlorad produktion: 150 000 kronor. Kostnader f\u00f6r rekrytering och inskolning av ers\u00e4ttare: 200 000 kronor.\n\nMed systematiskt arbetsmilj\u00f6arbete (SAM) m\u00e5r personalen b\u00e4ttre och kostnaderna kan undvikas. L\u00e4s mer om hur du kan\u00a0f\u00f6rebygga stress\u00a0samt om\u00a0vilka faktorer som \u00f6kar risken f\u00f6r utmattning och depression p\u00e5 v\u00e5ra sidor om stress.\n\n\n\nKonflikter och mobbning utvecklas fr\u00e4mst p\u00e5 arbetsplatser d\u00e4r arbetsmilj\u00f6n \u00e4r bristf\u00e4llig. Ol\u00f6sta konflikter som ligger och pyr och som kanske g\u00f6r att n\u00e5gon upplever sig som trakasserad eller mobbad leder ofta till samarbetssv\u00e5righeter, minskad effektivitet och produktivitet, h\u00f6g sjukfr\u00e5nvaro samt stor personaloms\u00e4ttning, vilket kostar pengar*.\n\n*Enligt SCB rapporterar 9 procent av arbetskraften (drygt 400 000 personer) att de blivit mobbade p\u00e5 arbetet det senaste \u00e5ret. F\u00f6r ett f\u00f6retag med 30-tal anst\u00e4llda kan de \u00e5rliga kostnaderna f\u00f6r ol\u00f6sta konflikter uppg\u00e5 till 300 000 kronor p\u00e5 grund av sjukskrivningar, omplaceringar och att arbetstid g\u00e5r f\u00f6rlorad f\u00f6r att man \u00e4r upptagen av konflikten.\n\nK\u00e4lla: Arbetsmilj\u00f6verkets arbetsmilj\u00f6statistik, rapport 2014:3 och tidningen Kollega, \"S\u00e5 mycket kostar en konflikt\", publicerad 10 juni 2014.\n\nMed systematiskt arbetsmilj\u00f6arbete (SAM) blir det l\u00e4ttare att f\u00e5 syn p\u00e5 orsaker till konflikter och mobbning. L\u00e4r dig mer om systematiskt arbetsmilj\u00f6arbete och hur du som arbetsgivare kan f\u00f6rebygga mobbning.\n\n\n\nLedarskapet \u00e4r en av de viktigaste faktorerna f\u00f6r v\u00e4lbefinnandet p\u00e5 arbetsplatsen. Ett bristf\u00e4lligt ledarskap skapar otydlighet och f\u00f6rvirring om roller och ansvar. En chef beh\u00f6ver inte alltid vara p\u00e5 plats fysiskt, men han eller hon m\u00e5ste alltid vara n\u00e4rvarande i sitt ledarskap*.\n\n*Bristande ledarskap medf\u00f6r bland annat kostnader i form av bristande engagemang hos personalen: I ett f\u00f6retag med 30 anst\u00e4llda, en \u00e5rsl\u00f6nekostnad p\u00e5 485 000 kronor per medarbetare och d\u00e4r 40\u00a0procent av personalen uppger i medarbetarunders\u00f6kningen att de inte \u00e4r fullt engagerade i f\u00f6retagets m\u00e5l, blir kostnaden f\u00f6r l\u00e5gt engagemang 2,3 miljoner kronor per \u00e5r.\n\nMed systematiskt arbetsmilj\u00f6arbete (SAM) blir personalen mer engagerad och kostnaderna kan undvikas. L\u00e4r dig mer om systematiskt arbetsmilj\u00f6arbete och hur viktigt bra ledarskap \u00e4r f\u00f6r friska f\u00f6retag.\n\nK\u00e4lla: VD-tidningen\n\n"}