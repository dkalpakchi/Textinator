{"url": "/arbetsmiljoarbete-och-inspektioner/inspektioner-utredningar-och-kontroller/myndighetsgemensamma-kontroller/", "text": "# Myndighetsgemensamma kontroller\n\nRegeringen har gett Arbetsmilj\u00f6verket och sju andra myndigheter i uppdrag att ta fram gemensamma kontrollmetoder f\u00f6r att motverka fusk, regel\u00f6vertr\u00e4delser och brottslighet i arbetslivet.Anledningen till att myndigheterna ska samarbeta om kontroller handlar ytterst om att medborgarna ska k\u00e4nna tillit till den offentliga verksamheten. Brott mot regler f\u00e5r konsekvenser f\u00f6r m\u00e5nga olika samh\u00e4llsomr\u00e5den och d\u00e4rf\u00f6r f\u00e5r statens insatser mer effekt om ber\u00f6rda myndigheter samverkar. Samtidigt st\u00e4lls myndigheterna inf\u00f6r allt mer komplexa problem som kr\u00e4ver nya arbetss\u00e4tt.\n\n## Detta ska myndigheterna g\u00f6ra\n\nMyndigheterna som f\u00e5tt regeringsuppdraget \u00e4r: Arbetsf\u00f6rmedlingen, Arbetsmilj\u00f6verket, Ekobrottsmyndigheten, F\u00f6rs\u00e4kringskassan, J\u00e4mst\u00e4lldhetsmyndigheten, Migrationsverket, Polismyndigheten och Skatteverket. Det \u00e4r Arbetsmilj\u00f6verket som samordnar uppdraget.\n\nMyndigheterna ska bland annat\n\n\u2022\u00a0analysera hur de kan bidra i gemensamma kontroller utifr\u00e5n sina uppdrag\n\n\n\n\u2022\u00a0utveckla gemensamma arbetss\u00e4tt, rutiner och kontaktytor\n\n\n\n\u2022\u00a0ta fram st\u00f6d f\u00f6r att dela information.\n\nUppdraget g\u00e4ller b\u00e5de f\u00f6r kontroller p\u00e5 nationell och regional niv\u00e5 och omfattar s\u00e5v\u00e4l f\u00f6rarbete, sj\u00e4lva kontrollen som efterarbete.\n\nDet p\u00e5g\u00e5r 2018\u20132020 och under perioden kommer myndigheterna ocks\u00e5 testa arbetss\u00e4tten och g\u00f6ra gemensamma kontroller. Efter 2020 ska metoderna vara v\u00e4l integrerade i myndigheternas verksamhet.\n\n## Detta har genomf\u00f6rts hittills\n\nMyndigheterna tar varje \u00e5r fram en rapport om milj\u00f6er med risk f\u00f6r fel och regel\u00f6vertr\u00e4delser som p\u00e5verkar arbetskraften. Ta del av rapporterna:\n\nH\u00e4r finns information om de oanm\u00e4lda kontroller som myndigheterna genomf\u00f6rt gemensamt och samtidigt \u00f6ver hela landet:\n\n## Osund konkurrens\n\nDet nuvarande regeringsuppdraget \u00e4r en forts\u00e4ttning p\u00e5 ett tidigare uppdrag som Arbetsmilj\u00f6verket hade och som handlade om osund konkurrens. Arbete mot osund och f\u00f6r sund konkurrens ing\u00e5r idag som en del av v\u00e5rt ordinarie arbete.\n\n## Hall\u00e5 arbetsmilj\u00f6! Brott i arbetslivet\n\nArbetsmilj\u00f6verket har tillsammans med 7 andra myndigheter i uppdrag att motverka brott i arbetslivet. I det h\u00e4r avsnittet ber\u00e4ttar arbetsmilj\u00f6inspekt\u00f6r Mikael Roos och polis Jerk Wiberg om sitt viktiga arbete. Programledare \u00e4r i vanlig ordning Fredrik Berling och Ann-Caroline Kostet.\n\n"}