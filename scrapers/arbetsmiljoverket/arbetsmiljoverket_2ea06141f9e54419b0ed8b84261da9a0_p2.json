{"url": "/arbetsmiljoarbete-och-inspektioner/arbetstagarens-deltagande-i-arbetsmiljoarbetet/bemanningsanstallda/", "text": "## Vem ansvarar f\u00f6r din arbetsmilj\u00f6?\n\nB\u00e5de ditt bemanningsf\u00f6retag och den arbetsplats d\u00e4r du \u00e4r placerad ansvarar f\u00f6r att din arbetsmilj\u00f6 \u00e4r bra och ska samarbeta s\u00e5 att du inte uts\u00e4tts f\u00f6r n\u00e5gra risker. De har ett gemensamt ansvar och ska b\u00e5da ge dig den information du beh\u00f6ver f\u00f6r att kunna g\u00f6ra ett bra jobb.\n\n* arbetsplatsen som du hyrs ut till unders\u00f6ks och riskbed\u00f6ms\n* du f\u00e5r en god introduktion p\u00e5 den arbetsplatsen\n* du har det bra under uthyrningsperioden,\n* ha regelbunden kontakt med dig samt st\u00f6tta dig och f\u00f6lja upp ditt arbete\n* anm\u00e4la allvarliga tillbud och arbetsskador till F\u00f6rs\u00e4kringskassan och Arbetsmilj\u00f6verket.\n* ge dig en bra introduktion till arbetsplatsen\n* instruera dig om dina arbetsuppgifter\n* visa dig eventuella olycksrisker och hur du kan skydda dig\n* informera dig om vem du ska v\u00e4nda dig till om du har fr\u00e5gor om din arbetsmilj\u00f6, eller uppt\u00e4cker n\u00e5gra risker som kan leda till sjukdom eller skador.\n* Du m\u00e5ste f\u00f6lja de instruktioner som finns p\u00e5 arbetsplatsen.\n* Du m\u00e5ste anv\u00e4nda eventuell skyddsutrustning.\n* Kontakta ditt bemanningsf\u00f6retag och chefen p\u00e5 din arbetsplats om du uppt\u00e4cker att det finns brister i arbetsmilj\u00f6n som kan leda till sjukdom eller skador. Om det finns skyddsombud och fackliga f\u00f6retr\u00e4dare kan du \u00e4ven v\u00e4nda dig till dem.\n* V\u00e5ga fr\u00e5ga om du inte f\u00f6rst\u00e5r!\n## Skyddsombud\n\nEn arbetsplats med fler \u00e4n fem anst\u00e4llda ska ha ett skyddsombud. Skyddsombud kan f\u00f6retr\u00e4da dig vid problem i arbetsmilj\u00f6n och beg\u00e4ra att arbetsgivaren g\u00f6r n\u00e5got \u00e5t dessa.\n\nDet finns tre typer av skyddsombud\n\n* Bemanningsf\u00f6retagets skyddsombud\n* Kundf\u00f6retagets skyddsombud\n* Regionala skyddsombud f\u00f6r det fackf\u00f6rbund som \u00e4r du \u00e4r ansluten till.\n## Vad h\u00e4nder om du skadar dig p\u00e5 jobbet?\n\nOm du skulle r\u00e5ka ut f\u00f6r en allvarlig arbetsskada ska du meddela b\u00e5de ditt bemanningsf\u00f6retag och chefen p\u00e5 den arbetsplats d\u00e4r du \u00e4r placerad. Du ska \u00e4ven v\u00e4nda dig till dem om du r\u00e5kar ut f\u00f6r en situation som hade kunnat leda till ett olycksfall, ett s\u00e5 kallat tillbud. Bemanningsf\u00f6retaget ska sedan i sin tur anm\u00e4la skadan till Arbetsmilj\u00f6verket och till F\u00f6rs\u00e4kringskassan. Du sj\u00e4lv kan g\u00f6ra en anm\u00e4lan till AFA F\u00f6rs\u00e4kring \u2013 finns det ett kollektivavtal kan du f\u00e5 ers\u00e4ttning f\u00f6r din skada.\n\n"}