{"url": "/arbetsmiljoarbete-och-inspektioner/en-tillganglig-arbetsmiljo/risker-och-atgarder-for-en-tillganglig-arbetsmiljo/", "text": "# Risker och \u00e5tg\u00e4rder f\u00f6r en tillg\u00e4nglig arbetsmilj\u00f6\n\nDet finns ibland hinder p\u00e5 arbetsplatsen som medf\u00f6r risker och som \u00e4ven g\u00f6r att arbetstagarnas resurser inte tas tillvara. Dessutom kan en \u00f6kad s\u00e5rbarhet i samband med funktionsneds\u00e4ttning snabbare leda till olika former av oh\u00e4lsa, till exempel utmattning och skadlig stress. Riskerna varierar naturligtvis beroende p\u00e5 olikheter m\u00e4nniskor emellan.Exempel p\u00e5 risker:\n\n* tr\u00e5nga och d\u00e5ligt utformade datorarbetsplatser\n* sv\u00e5ranv\u00e4nda datasystem och programvaror\n* buller och annat o\u00f6nskat ljud\n* allergiframkallande \u00e4mnen, d\u00e5lig ventilation\n* bristande framkomlighet, brister i s\u00e4ker utrymning\n* bristande information och instruktioner som g\u00e5r att missf\u00f6rst\u00e5\n* h\u00f6gt arbetstempo med begr\u00e4nsade m\u00f6jligheter till pauser\n* otydlighet kring arbetsuppgifter; vad, hur och n\u00e4r de ska utf\u00f6ras\n* avsaknad av st\u00f6d, tid och kunskap\n## \u00c5tg\u00e4rder som f\u00f6rh\u00f6jer tillg\u00e4ngligheten\n\nExempel som f\u00f6rh\u00f6jer tillg\u00e4ngligheten f\u00f6r alla:\n\n* anv\u00e4ndarv\u00e4nliga arbetsredskap och hj\u00e4lpmedel, till exempel h\u00f6j- och s\u00e4nkbara arbetsbord\n* datasystem och programvaror som \u00e4r anpassade till varandra och l\u00e4tta att anv\u00e4nda\n* god belysning och m\u00f6jlighet till dagsljus\n* lokaler d\u00e4r ljudniv\u00e5n \u00e4r d\u00e4mpad\n* goda st\u00e4drutiner, bra ventilation\n* tid f\u00f6r \u00e5terh\u00e4mtning och reflektion\n* m\u00f6jlighet till social samvaro\n* ett till\u00e5tande och \u00f6ppet arbetsklimat\nAtt ta h\u00e4nsyn till m\u00e4nniskors olika f\u00f6ruts\u00e4ttningar kan \u00e4ven inneb\u00e4ra en bed\u00f6mning av om en arbetstagare beh\u00f6ver personliga st\u00f6dinsatser, eller andra individriktade \u00e5tg\u00e4rder i arbetsmilj\u00f6n.\n\n\n\n\n\nExempel p\u00e5 individuell tillg\u00e4nglighet:\n\n* s\u00e4rskilda instruktioner och handledning\n* anpassning av arbetstider\n* ombyggnad av utrustning och tekniska hj\u00e4lpmedel\nEtt bra tillf\u00e4lle att \u00f6ka tillg\u00e4ngligheten p\u00e5 arbetsplatsen \u00e4r att planera l\u00e5ngsiktigt vid omorganisation, byte av lokaler, nybyggnation och vid ink\u00f6p av nya system.\n\n## L\u00e4s mer om risker i arbetsmilj\u00f6n p\u00e5 nedanst\u00e5ende sidor\n\n* Allergiframkallande \u00e4mnen\n* Buller\n* Ljus och belysning\n* Arbetsst\u00e4llning och belastning - ergonomi\n* Lokaler och arbetsutrymme\n* Psykisk oh\u00e4lsa, stress, hot och v\u00e5ld\n"}