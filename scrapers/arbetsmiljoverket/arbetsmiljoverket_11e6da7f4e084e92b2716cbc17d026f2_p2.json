{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/politikers-arbetsmiljoansvar/", "text": "## En handlingsplan ska inneh\u00e5lla\n\n* \u00c5tg\u00e4rder som f\u00f6rb\u00e4ttrar arbetsmilj\u00f6n s\u00e5 att arbetstagare inte drabbas av oh\u00e4lsa eller olycksfall.\n* Tidpunkt n\u00e4r \u00e5tg\u00e4rderna ska vara genomf\u00f6rda.\n* Vem som ska se till att \u00e5tg\u00e4rderna genomf\u00f6rs i tid.\n* Arbetsgivaren ska ocks\u00e5 kontrollera att \u00e5tg\u00e4rderna f\u00e5tt avsedd effekt och ange tidpunkt f\u00f6r n\u00e4r kontroll ska ske.\n* \u00c5tg\u00e4rder som n\u00e4mnden inte kan besluta om beh\u00f6ver f\u00f6ras vidare till n\u00e4sta politiska niv\u00e5. Detta kan till exempel g\u00e4lla st\u00f6rre ombyggnationer, st\u00f6rre f\u00f6r\u00e4ndringar av uppdrag, personalf\u00f6r\u00e4ndringar, lokalf\u00f6r\u00e4ndringar eller minskade anslag.\n## Riskbed\u00f6mning av arbetsmilj\u00f6n vid f\u00f6r\u00e4ndringar\n\nOm fullm\u00e4ktige beslutat om minskade resurser f\u00f6r exempelvis kirurg avdelningen eller barn- och ungdomsn\u00e4mnden p\u00e5verkar detta verksamheten.\n\nDen minskade budgeten kanske inneb\u00e4r att det blir tal om personalneddragningar. Innan dessa kan genomf\u00f6ras ska n\u00e4mnden se till att det finns en skriftlig riskbed\u00f6mning.\n\n\n\n## En riskbed\u00f6mning vid f\u00f6r\u00e4ndringar ska inneh\u00e5lla\n\n* Vilka \u00e4ndringarna \u00e4r \u2013 exempelvis ut\u00f6kning, f\u00f6r\u00e4ndrade uppdrag, minskade anslag, lokalf\u00f6r\u00e4ndringar\n* Var \u00e4ndringarna ska g\u00f6ras \u2013 till exempel p\u00e5 F\u00f6rskolan \u201dArbetsmyran\u201d\n* Vilka grupper som p\u00e5verkas av \u00e4ndringarna \u2013 till exempel kvarvarande personal\n* Vilka risker f\u00f6r oh\u00e4lsa och olycksfall som \u00e4ndringarna bed\u00f6ms medf\u00f6ra \u2013 till exempel oh\u00e4lsa p\u00e5 grund av psykisk p\u00e5frestning av f\u00f6r stor arbetsm\u00e4ngd\n\u00c5tg\u00e4rder ska genomf\u00f6ras f\u00f6r att f\u00e5 bort eller minska riskerna s\u00e5 snart det \u00e4r praktiskt m\u00f6jligt. Det som inte g\u00f6rs genast ska skrivas upp i en handlingsplan. Arbetsmilj\u00f6lagen godtar inte att arbetsgivaren l\u00e5ter bli att vidta \u00e5tg\u00e4rder p\u00e5 grund av d\u00e5lig ekonomi.\n\n"}