{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/anmal-arbetsskada-dodsfall-och-allvarliga-tillbud-till-arbetsmiljoverket/", "text": "## Tillbud som inneburit allvarlig fara f\u00f6r liv eller h\u00e4lsa \u2013 vad \u00e4r det?\n\nDet kan till exempel vara n\u00e4r\n\n* n\u00e5gon fallit fr\u00e5n n\u00e5gra meters h\u00f6jd utan att skada sig\n* h\u00e4ngande last eller n\u00e5got annat rasat ner i n\u00e4rheten av n\u00e5gon eller d\u00e4r n\u00e5gon skulle kunna ha befunnit sig\n* en f\u00f6rare av ett fordon blivit utsatt f\u00f6r laserbeskjutning\n* n\u00e5gon fick en stick- eller sk\u00e4rskada av en kanyl eller liknande, d\u00e4r det \u00e4r k\u00e4nt eller starkt misst\u00e4nkt att patientens eller den andra personens blod \u00e4r smittat\n* n\u00e5gon oskyddat kommit i kontakt med material, en patient eller person d\u00e4r det \u00e4r k\u00e4nt eller finns misstanke om en allvarlig smitta, till exempel smittsam tuberkulos\n* det skett ett r\u00f6k-, gas- eller kemikalieutsl\u00e4pp utan att n\u00e5gon arbetstagare skadats\n* det skett en explosion i en lokal d\u00e4r det vid tillf\u00e4llet inte fanns n\u00e5gra personer\nDet kan \u00e4ven r\u00f6ra sig om h\u00e4ndelsen som drabbat n\u00e5gon psykiskt, till exempel\n\n* en enstaka kr\u00e4nkande handling\n* hot om v\u00e5ld, s\u00e5som knivhot eller hot med skjutvapen\n* mordhot som upplevs varit allvarligt menat eller annat hot om v\u00e5ld mot person\n* sv\u00e5rare fall av mobbning, kr\u00e4nkningar och trakasserier\n* om n\u00e5gon under en l\u00e4ngre tid varit utsatt f\u00f6r skadlig stress och reagerat starkt p\u00e5 det\n## Vem bed\u00f6mer om h\u00e4ndelsen \u00e4r s\u00e5 allvarlig att den ska anm\u00e4las?\n\nDet \u00e4r arbetsgivaren sj\u00e4lv som fr\u00e5n fall till fall bed\u00f6mer om tillbudet eller skadan \u00e4r s\u00e5 allvarlig att den beh\u00f6ver anm\u00e4las till oss. \u00c4r du os\u00e4ker p\u00e5 om h\u00e4ndelsen \u00e4r tillr\u00e4ckligt allvarlig \u00e4r det b\u00e4ttre att anm\u00e4la \u00e4n att inte g\u00f6ra det. Om du som arbetsgivare inte anm\u00e4lt en allvarlig h\u00e4ndelse kan du bli d\u00f6md i domstol att betala b\u00f6ter enligt 8 kap. 2 \u00a7 arbetsmilj\u00f6lagen.\n\n## Hur anm\u00e4ler arbetsgivaren?\n\nAnm\u00e4lan kan g\u00f6ras p\u00e5 www.anmalarbetsskada.se\n\nOm du har n\u00e5gra fr\u00e5gor eller beh\u00f6ver hj\u00e4lp med att fylla i anm\u00e4lan g\u00e5r det bra att ringa till oss p\u00e5 E-tj\u00e4nster p\u00e5 010-730 90 00, tryck E-tj\u00e4nster s\u00e5 blir du kopplad r\u00e4tt.\n\n"}