{"url": "/arbetsmiljoarbete-och-inspektioner/arbetstagarens-deltagande-i-arbetsmiljoarbetet/utlandska-arbetstagare/", "text": "## V\u00e5ga s\u00e4ga ifr\u00e5n\n\nDu ska varken bli sjuk eller skadad av jobbet. Du ska inte heller f\u00e5 ont i ryggen eller bli stel av att g\u00f6ra samma r\u00f6relser flera timmar i str\u00e4ck. Din chef ska se till att arbetsmilj\u00f6n \u00e4r bra, men kan inte veta allt som h\u00e4nder. D\u00e4rf\u00f6r har du ocks\u00e5 ett eget ansvar. Du m\u00e5ste f\u00f6lja de instruktioner som finns p\u00e5 arbetsplatsen och anv\u00e4nda eventuell skyddsutrustning. Se till att du f\u00e5r en bra introduktion och om du uppt\u00e4cker att det finns n\u00e5gra brister i arbetsmilj\u00f6n som kan leda till skador ska du genast kontakta chefen p\u00e5 arbets\u00adplatsen.\n\nN\u00e5gon p\u00e5 din arbetsplats ska\n\n* ge dig en bra introduktion till arbetsplatsen\n* instruera dig om dina arbetsuppgifter\n* visa dig eventuella olycksrisker och hur du kan skydda dig\n* informera dig om vem du ska v\u00e4nda dig till om du har fr\u00e5gor\u00a0om din arbetsmilj\u00f6, eller uppt\u00e4cker n\u00e5gra risker som kan leda till sjukdom eller skador.\nDu har \u00e4ven ett eget ansvar f\u00f6r din arbetsmilj\u00f6:\n\n* Du m\u00e5ste f\u00f6lja de instruktioner som finns p\u00e5 arbetsplatsen.\n* Du m\u00e5ste anv\u00e4nda eventuell skyddsutrustning.\n* Kontakta chefen p\u00e5 din arbetsplats om du uppt\u00e4cker att det finns brister i arbetsmilj\u00f6n som kan leda till sjukdom eller skador. Om det finns skyddsombud och fackliga f\u00f6retr\u00e4dare kan du \u00e4ven v\u00e4nda dig till dem.\n* V\u00e5ga fr\u00e5ga om du inte f\u00f6rst\u00e5r!\n## Skyddsombud\n\nEn arbetsplats med fler \u00e4n fem anst\u00e4llda ska ha ett skyddsombud. Skyddsombud kan f\u00f6retr\u00e4da dig vid problem i arbetsmilj\u00f6n och beg\u00e4ra att arbetsgivaren g\u00f6r n\u00e5got \u00e5t dessa.\n\nDet finns tv\u00e5 typer av skyddsombud\n\n* Lokala skyddsombud\n* Regionala skyddsombud f\u00f6r det fackf\u00f6rbund som \u00e4r du \u00e4r ansluten till.\n## Vad h\u00e4nder om du skadar dig p\u00e5 jobbet?\n\nOm du skulle r\u00e5ka ut f\u00f6r en allvarlig arbetsskada ska du meddela chefen p\u00e5 din arbetsplats. Du ska \u00e4ven informera om du r\u00e5kar ut f\u00f6r en situation som hade kunnat leda till ett olycksfall, ett s\u00e5 kallat tillbud. Chefen ska sedan i sin tur anm\u00e4la skadan till Arbetsmilj\u00f6verket och till F\u00f6rs\u00e4kringskassan.\n\n## Bilderb\u00f6cker fr\u00e5n Prevent - illustrerade instruktioner f\u00f6r utl\u00e4ndska arbetstagare\n\n"}