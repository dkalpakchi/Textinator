{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/vad-gor-du-som-arbetsgivare-om-skyddsombudet-har-stoppat-jobbet-6-kap-7/", "text": "# Vad g\u00f6r du som arbetsgivare om skyddsombudet har stoppat jobbet (6 kap 7\u00a7)?\n\nVad g\u00f6r du som arbetsgivaren n\u00e4r skyddsombudet stoppat jobbet? (med st\u00f6d av arbetsmilj\u00f6lagen 6 kap 7\u00a7).Om det finns en omedelbar och allvarlig fara f\u00f6r arbetstagares liv\u00a0eller h\u00e4lsa har skyddsombudet r\u00e4tt att avbryta arbetet, det kallas f\u00f6r skyddsombudsstopp. Skyddsombudet har r\u00e4tt att stoppa arbetet enligt arbetsmilj\u00f6lagen 6 kap. 7 \u00a7. Observera att det b\u00e5de m\u00e5ste vara en omedelbar och allvarlig fara. Skyddsombudet har \u00e4ven r\u00e4tt att avbryta arbeten som utf\u00f6rs av inhyrd arbetskraft i arbetsgivarens verksamhet. Studerandeskyddsombud har dock inte r\u00e4tt att avbryta arbeten.\n\nS\u00e5 h\u00e4r g\u00e5r ett skyddsombudsstopp till\n\n2 Skyddsombudet meddelar\u00a0dig att hen upplever att det finns en omedelbar och allvarlig fara f\u00f6r\u00a0arbetstagares liv eller h\u00e4lsa och att skyddsombudet d\u00e4rf\u00f6r har stoppat\u00a0arbetet. Meddelandet kan framf\u00f6ras muntligt, men det \u00e4r viktigt att\u00a0dokumentera det vid senare tillf\u00e4lle.\n4 Du tar st\u00e4llning till\u00a0skyddsombudsstoppet. H\u00e5ller du med om att det finns en omedelbar och\u00a0allvarlig fara accepterar du stoppet och startar inte arbetet igen f\u00f6rr\u00e4n riskerna \u00e4r undanr\u00f6jda. Samverka med skyddsombudet om vad som\u00a0beh\u00f6ver g\u00f6ras f\u00f6r att komma till r\u00e4tta med riskerna och kunna arbeta s\u00e4kert. I dessa fall beh\u00f6ver ingen kontakt tas med oss. Skyddsombudet h\u00e4ver allts\u00e5\u00a0stoppet n\u00e4r de \u00e5tg\u00e4rder ni \u00e4r \u00f6verens om f\u00f6r att arbetet ska kunna\u00a0\u00e5terupptas \u00e4r genomf\u00f6rda.\n6 Om du inte h\u00e5ller med om\u00a0att det finns en omedelbar och allvarlig fara f\u00f6r arbetstagares liv eller\u00a0h\u00e4lsa ringer du till oss s\u00e5 att vi f\u00e5r avg\u00f6ra om arbetet ska forts\u00e4tta\u00a0vara avbrutet eller inte.\n8 Oftast g\u00f6r vi en\u00a0inspektion p\u00e5 arbetsplatsen s\u00e5 snart som m\u00f6jligt, men ibland avg\u00f6r vi \u00e4rendet via telefon. V\u00e5r pr\u00f6vning av skyddsombudsstoppet leder fram till ett beslut om ett f\u00f6rbud (vi tvingar dig som arbetsgivare att sluta med\u00a0n\u00e5got som inte \u00e4r till\u00e5tet) eller till ett beslut om att inte f\u00f6rbjuda\u00a0arbetet. I det fall vi beslutar om att inte f\u00f6rbjuda arbetet kan du\u00a0\u00e5teruppta arbetet direkt efter att vi fattat beslutet. B\u00e5de du och skyddsombudet\u00a0kan \u00f6verklaga v\u00e5rt beslut.\n"}