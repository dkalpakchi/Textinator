{"url": "/arbetsmiljoarbete-och-inspektioner/skyddsombud-och-arbetsmiljoombud/begaran-om-atgarder-kring-arbetsmiljo-och-arbetstider-6-6a/", "text": "## N\u00e4r kan du beg\u00e4ra att vi ingriper och n\u00e4r kan du inte beg\u00e4ra det?\n\nDu kan beg\u00e4ra att vi ingriper n\u00e4r det g\u00e4ller risker som finns reglerade i arbetsmilj\u00f6lagen, f\u00f6rutom n\u00e4r det g\u00e4ller 6 kap i arbetsmilj\u00f6lagen. Reglerna i detta kapitel r\u00e4knas som samverkansfr\u00e5gor, se nedan. Du kan ocks\u00e5 beg\u00e4ra att vi ingriper n\u00e4r det g\u00e4ller mertid, extra \u00f6vertid och n\u00f6dfalls\u00f6vertid, men bara om inte reglerna ersatts av kollektivavtal.\n\nDu kan inte beg\u00e4ra att vi ingriper i samverkansfr\u00e5gor, till exempel att du inte f\u00e5r ut handlingar som du beg\u00e4rt fr\u00e5n arbetsgivaren, att du upplever dig hindrad fr\u00e5n att ut\u00f6va ditt uppdrag som skyddsombud, att arbetsgivaren inte informerar tillr\u00e4ckligt om sina planer f\u00f6r verksamhetens ekonomi eller produktion, att personalen inte litar p\u00e5 arbetsgivaren eller upplever att arbetsgivaren straffar kritik med uteblivna l\u00f6ne\u00f6kningar, uteblivna befordringar och liknande. Det \u00e4r fr\u00e5gor du kan ta upp med de fackliga organisationerna p\u00e5 din arbetsplats.\n\nDu kan inte heller beg\u00e4ra att vi ingriper n\u00e4r det g\u00e4ller arbetsgivarens skyldigheter enligt medbest\u00e4mmandelagen (MBL), arbetsgivarens personalpolicy, s\u00e5dant som regleras i lagen om anst\u00e4llningsskydd (LAS), aff\u00e4rsm\u00e4ssiga strategier, konflikthantering p\u00e5 individniv\u00e5 och tolkning av kollektivavtal.\n\nBlanketten med bilagor mejlar du till\n\neller skickar med vanlig post till Arbetsmilj\u00f6verket, 112 79 Stockholm.\n\n## Mer information\n\n## Hall\u00e5 arbetsmilj\u00f6! Skyddsombudets roll\n\nDet h\u00e4r avsnittet handlar om skyddsombudets roll. Vad g\u00f6r egentligen ett skyddsombud om dagarna och i hur stor utstr\u00e4ckning f\u00e5r hen \u00e4gna sig \u00e5t rollen? G\u00e4st i studion \u00e4r en viss Lotta fr\u00e5n en annan myndighet. Programledare: Fredrik Berling och Ann-Caroline \"Carro\" Kostet som \u00e4ven hon varit skyddsombud en l\u00e4ngre tid.\n\n"}