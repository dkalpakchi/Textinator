{"url": "/arbetsmiljoarbete-och-inspektioner/arbeta-med-arbetsmiljon/jamstalldhet-i-arbetsmiljon/", "text": "## Verktyg f\u00f6r att g\u00f6ra arbetsmilj\u00f6n mer j\u00e4mst\u00e4lld\n\nGenom att arbeta genusmedvetet kan du som arbetsgivare h\u00f6ja kvaliteten i det systematiska arbetsmilj\u00f6arbetet. Ta g\u00e4rna hj\u00e4lp av de verktyg vi tagit fram f\u00f6r att g\u00f6ra arbetsmilj\u00f6n mer j\u00e4mst\u00e4lld.\n\nArbetsvillkoren skiljer sig ofta \u00e5t i kvinnodominerade och mansdominerade verksamheter. Med hj\u00e4lp av v\u00e5rt test kan du synligg\u00f6ra, j\u00e4mf\u00f6ra och reflektera kring f\u00f6ruts\u00e4ttningarna f\u00f6r en god arbetsmilj\u00f6 i olika verksamheter.\n\n* verksamhetens uppdrag\n* medarbetarnas arbetsvillkor\n* kommunikation, ledning och styrning\n* krav och resurser\nSkriv ut testresultaten och ta upp det och reflektionsfr\u00e5gorna p\u00e5 en arbetsplatstr\u00e4ff eller i en samverkansgrupp. N\u00e4r ni reflekterat, diskuterat och kommit fram till vad som beh\u00f6ver \u00e5tg\u00e4rdas ka ni anv\u00e4nda resultatet som en del i ert systematiska arbetsmilj\u00f6arbete. Att skapa j\u00e4mst\u00e4lla organisationer kan kr\u00e4va m\u00e5nga olika typer av insatser p\u00e5 flera niv\u00e5er.\n\nTestet har tagits fram i samarbete med Annika H\u00e4renstam, professor i arbetsvetenskap. I denna f\u00f6rsta version av testet fungerar tyv\u00e4rr inte lyssna-funktionen s\u00e5 det g\u00e5r inte att f\u00e5 texterna uppl\u00e4sta.\n\nI foldern Genuskollen finns ett antal fr\u00e5gor grupperade under sex huvudfr\u00e5gor:\n\n* Hur m\u00e5nga m\u00e4n och kvinnor arbetar i organisationen?\n* Vad arbetar de med?\n* Finns det k\u00f6nsuppdelad statistik?\n* Finns det skillnader i den k\u00e4nslom\u00e4ssiga belastningen i olika arbeten?\n* Finns det skillnader mellan kvinno- och mansdominerade arbetsuppgifter vad g\u00e4ller hur arbetsplatsen \u00e4r fysiskt utformad och fysisk belastning?\n* Finns det skillnader mellan kvinno- och mansdominerade verksamheter i hur arbetet \u00e4r organiserat eller i arbetsvillkoren?\nDu kan ocks\u00e5 ta hj\u00e4lp av de 12 fr\u00e5gor som vi tagit upp med arbetsgivare i v\u00e5ra inspektioner.\n\nI broschyren \u201dHur kan arbetsmilj\u00f6n bli b\u00e4ttre f\u00f6r b\u00e5de kvinnor och m\u00e4n?\u201d finns \u00e4nnu fler fr\u00e5gor som kan hj\u00e4lpa dig att identifiera och bed\u00f6ma risker och brister i arbetsmilj\u00f6n f\u00f6r alla dina anst\u00e4llda.\n\n"}