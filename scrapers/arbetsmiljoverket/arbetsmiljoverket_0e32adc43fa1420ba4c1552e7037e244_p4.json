{"url": "/arbetsmiljoarbete-och-inspektioner/arbeta-med-arbetsmiljon/tips-och-vagledning-till-ditt-arbetsmiljoarbete/", "text": "## 10\u00a7. \u00c5tg\u00e4rder av risker\n\nF\u00f6r att ta bort eller minska de arbetsmilj\u00f6risker som har identifierats beh\u00f6ver ofta olika slags \u00e5tg\u00e4rder vidtas. Unders\u00f6kningar och bed\u00f6mningar av risker i arbetsmilj\u00f6n \u00e4r underlag f\u00f6r att best\u00e4mma vilka \u00e5tg\u00e4rder som beh\u00f6ver genomf\u00f6ras. Flera olika \u00e5tg\u00e4rder kr\u00e4vs ofta f\u00f6r att komma till r\u00e4tta med en specifik risk. De \u00e5tg\u00e4rder som inte genomf\u00f6rs omedelbart ska f\u00f6ras in i en skriftlig handlingsplan. Alla \u00e5tg\u00e4rder ska f\u00f6ljas upp f\u00f6r att se om de haft avsedd effekt.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 10\u00a7.\n\n2 Ni ska i en skriftlig handlingsplan dokumentera de arbetsmilj\u00f6\u00e5tg\u00e4rder som ni anser beh\u00f6vs f\u00f6r att f\u00f6rebygga oh\u00e4lsa och olycksfall och som ni inte genomf\u00f6r omedelbart. I handlingsplanen ska anges n\u00e4r \u00e5tg\u00e4rderna ska vara genomf\u00f6rda och vem som ska se till att de genomf\u00f6rs.\n4 Ni ska kontrollera om de \u00e5tg\u00e4rder ni genomf\u00f6rt ledde till det resultat i arbetsmilj\u00f6n som ni f\u00f6rv\u00e4ntat er. Om risker f\u00f6r oh\u00e4lsa eller olycksfall kvarst\u00e5r ska ni genomf\u00f6ra de ytterligare \u00e5tg\u00e4rder som beh\u00f6vs.\n## 11\u00a7. \u00c5rlig uppf\u00f6ljning\n\nEn g\u00e5ng om \u00e5ret ska det g\u00f6ras en uppf\u00f6ljning av de systematiska arbetsmilj\u00f6arbetet. Syftet \u00e4r att unders\u00f6ka och s\u00e4kerst\u00e4lla att arbetet bedrivs s\u00e5 som f\u00f6reskrifterna kr\u00e4ver, att det funkar och att arbetsmilj\u00f6arbetets olika delar h\u00e4nger ihop. Viktigt \u00e4r s\u00e5klart ocks\u00e5 att ta reda p\u00e5 att det verkligen leder till en b\u00e4ttre arbetsmilj\u00f6. Vid uppf\u00f6ljningen blir det m\u00f6jligt att hitta brister men det ger ocks\u00e5 m\u00f6jlighet att \u00f6verblicka och styra arbetsmilj\u00f6arbetet. Det \u00e4r ocks\u00e5 ett bra tillf\u00e4lle att unders\u00f6ka om arbetsmilj\u00f6arbetet \u00e4r en naturlig del av verksamheten.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 11\u00a7.\n\n2 Ni ska minst varje \u00e5r g\u00f6ra en uppf\u00f6ljning av de olika aktiviteterna i det systematiska arbetsmilj\u00f6arbetet i er verksamhet, samt utifr\u00e5n resultatet av uppf\u00f6ljningen besluta om de \u00e5tg\u00e4rder som kan beh\u00f6vas f\u00f6r att f\u00f6rb\u00e4ttra arbetsmilj\u00f6arbetet.\n4 Er \u00e5rliga uppf\u00f6ljning av arbetsmilj\u00f6arbetet ska dokumenteras skriftligt d\u00e5 det finns minst tio arbetstagare i er verksamhet.\n"}