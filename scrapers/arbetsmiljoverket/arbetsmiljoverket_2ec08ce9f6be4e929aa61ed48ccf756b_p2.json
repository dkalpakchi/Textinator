{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/anmal-arbetsskada-dodsfall-och-allvarliga-tillbud-till-arbetsmiljoverket/", "text": "## Vad h\u00e4nder n\u00e4r du anm\u00e4lt en allvarlig h\u00e4ndelse enligt 3 kap. 3a \u00a7 arbetsmilj\u00f6lagen?\n\nN\u00e4r du anm\u00e4lt den allvarliga h\u00e4ndelsen till oss visas ett kvitto\u00a0av din anm\u00e4lan p\u00e5 sk\u00e4rmen. Skriv ut kvittot eller spara det elektroniskt. Kvittot inneh\u00e5ller alla de uppgifter du l\u00e4mnat.\n\nDin anm\u00e4lan granskas sedan av oss och leder till att vi antingen best\u00e4mmer oss f\u00f6r att g\u00f6ra en inspektion, ta del av arbetsgivarens egen utredning av h\u00e4ndelsen eller att inte vidta n\u00e5gra \u00e5tg\u00e4rder. Om vi inte kontaktat dig eller din organisation inom tre veckor har vi normalt valt att inte vidta n\u00e5gra \u00e5tg\u00e4rder.\n\n## Arbetsgivaren ska alltid sj\u00e4lv utreda h\u00e4ndelsen\n\nOavsett om den anm\u00e4lda h\u00e4ndelsen leder till att vi vidtar \u00e5tg\u00e4rder eller inte \u00e4r arbetsgivaren alltid skyldig att sj\u00e4lv utreda vad som h\u00e4nt och sedan genomf\u00f6ra de \u00e5tg\u00e4rder som beh\u00f6vs f\u00f6r att det som intr\u00e4ffat inte ska h\u00e4nda igen. Se 9 och 10 \u00a7 Arbetsmilj\u00f6verkets f\u00f6reskrifter (AFS 2001:1) om systematiskt arbetsmilj\u00f6arbete.\n\n## N\u00e4r brukar vi g\u00f6ra en inspektion med anledning av en allvarlig h\u00e4ndelse?\n\n## St\u00f6d vid olycksutredning\n\nNormalt brukar vi inspektera\n\n* vid d\u00f6dsolyckor, kraftigt invalidiserande och sv\u00e5ra personskador\n* n\u00e4r flera personer skadats\n* n\u00e4r vi misst\u00e4nker att n\u00e5gon varit oaktsam eller brutit mot en straffsanktionerad regel\n* om en minder\u00e5rig \u00e4r drabbad eller varit inblandad i h\u00e4ndelsen\n* om vi bed\u00f6mer att h\u00e4ndelsen \u00e4r komplex, till exempel om det finns flera organisationer som \u00e4r inblandade\n* vid risker som tidigare inte varit k\u00e4nda f\u00f6r oss\n* vid tillbud som skulle kunnat f\u00e5 mycket allvarliga konsekvenser\n"}