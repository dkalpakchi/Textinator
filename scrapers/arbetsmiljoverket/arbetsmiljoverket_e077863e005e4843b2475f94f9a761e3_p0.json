{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/for-arbetsgivare-till-unga-i-arbetslivet/", "text": "# F\u00f6r arbetsgivare till unga i arbetslivet\n\nN\u00e4r du som arbetsgivare anst\u00e4ller minder\u00e5riga g\u00e4ller s\u00e4rskilda best\u00e4mmelser f\u00f6r hur de f\u00e5r arbeta. Vissa arbetsuppgifter f\u00e5r de inte alls utf\u00f6ra.Barn och ungdomar har inte samma fysiska och psykiska f\u00f6ruts\u00e4ttningar som vuxna f\u00f6r att klara vissa arbetsuppgifter. Det inneb\u00e4r att det \u00e4r st\u00f6rre risk f\u00f6r fysiska och psykiska skador hos en person som inte \u00e4r f\u00e4rdigutvecklad.\n\n## Minder\u00e5rig i arbetslivet \u00e4r den som inte fyllt 18 \u00e5r\n\nDen som inte fyllt 18 \u00e5r \u00e4r minder\u00e5rig. F\u00f6r b\u00e5de minder\u00e5riga och vuxna g\u00e4ller arbetsmilj\u00f6lagen och Arbetsmilj\u00f6verkets f\u00f6reskrifter. N\u00e4r du ska anst\u00e4lla n\u00e5gon som \u00e4r under 18 \u00e5r g\u00e4ller \u00e4ven s\u00e4rskilda regler f\u00f6r\u00a0arbetstider\u00a0och\u00a0arbetsuppgifter.\n\nL\u00e4s mer om arbetsider och arbetsuppgifter:\n\nMer information finns i f\u00f6reskrifterna om minder\u00e5rigas arbetsmilj\u00f6 (AFS 2012:03), och i v\u00e4gledningen Minder\u00e5rigas arbetsmilj\u00f6,\u00a0H453. V\u00e4gledningen ger r\u00e5d och rekommendationer om hur f\u00f6reskrifterna ska till\u00e4mpas.\n\n## Den minder\u00e5riga har r\u00e4tt till introduktion och handledning i arbetet\n\nDet viktigt att du som arbetsgivare ger den minder\u00e5riga en ordentlig introduktion d\u00e4r du informerar om arbetsuppgifterna och vilka risker som finns. Om den minder\u00e5riga \u00e4r under 18 \u00e5r ska du dessutom utse en handledare.\n\nI introduktionen ska du informera om\n\n* vilka arbetsuppgifterna \u00e4r och vad den minder\u00e5riga inte f\u00e5r g\u00f6ra\n* hur verktyg och maskiner fungerar\n* vilka arbetsmilj\u00f6regler som g\u00e4ller\n* vilka risker som finns och hur man kan skydda dig mot dem.\nHandledaren ska informera om vilka dina arbetsuppgifter \u00e4r och vilka risker som kan finnas p\u00e5 arbetsplatsen. Handledare ska alltid finnas tillg\u00e4nglig f\u00f6r fr\u00e5gor och st\u00f6d till den minder\u00e5riga.\n\n## Unders\u00f6k och bed\u00f6m risker i arbetsmilj\u00f6n\n\nSom ansvarig f\u00f6r arbetsmilj\u00f6n ska du f\u00f6lja Arbetsmilj\u00f6verkets f\u00f6reskrifter om systematiskt arbetsmilj\u00f6arbete. Enligt de f\u00f6reskrifterna ska arbetsgivaren regelbundet unders\u00f6ka arbetsf\u00f6rh\u00e5llandena och bed\u00f6ma riskerna f\u00f6r att n\u00e5gon kan komma att drabbas av oh\u00e4lsa eller olycksfall i arbetet.\n\nDet inneb\u00e4r att du ska unders\u00f6ka och bed\u00f6ma risker i arbetsuppgifterna som kan g\u00f6ra att en minder\u00e5rig person inte ska utf\u00f6ra vissa arbetsuppgifter. Det g\u00e4ller b\u00e5de fysiska och psykiska risker. T\u00e4nk p\u00e5 att minder\u00e5riga har en begr\u00e4nsad livs- och yrkeserfarenhet. Du ska ocks\u00e5 bed\u00f6ma om minder\u00e5riga kan klara av att utf\u00f6ra de aktuella arbetsuppgifterna.\n\n"}