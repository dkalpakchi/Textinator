{"url": "/arbetsmiljoarbete-och-inspektioner/arbeta-med-arbetsmiljon/tips-och-vagledning-till-ditt-arbetsmiljoarbete/", "text": "## 4\u00a7. Samverkan i arbetsmilj\u00f6arbetet\n\nArbetsgivaren har huvudansvaret f\u00f6r arbetsmilj\u00f6arbetet men f\u00f6r att det ska bli meningsfullt och effektivt m\u00e5ste denne samverka med arbetstagare och skyddsombud s\u00e5 att fler hj\u00e4lps \u00e5t att uppt\u00e4cka de risker som kan finnas i arbetsmilj\u00f6n. Forum f\u00f6r att samverka kring arbetsmilj\u00f6fr\u00e5gor \u00e4r till exempel arbetsplatstr\u00e4ffar, medarbetarsamtal och skyddskommitt\u00e9m\u00f6ten. Rutiner b\u00f6r gemensamt tas fram f\u00f6r att kunna samverka kring arbetsmilj\u00f6arbetet.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 4\u00a7.\n\n2 Ni ska se till att arbetstagare och skyddsombud f\u00e5r m\u00f6jlighet att medverka i det systematiska arbetsmilj\u00f6arbetet i er verksamhet genom att regelm\u00e4ssigt delta i arbetet med alla de olika aktiviteter som systematiskt arbetsmilj\u00f6arbete best\u00e5r av.\n4 Ni ska se till att de arbetstagare och skyddsombud som medverkar i arbetsmilj\u00f6arbetet f\u00e5r den tid och den information som de beh\u00f6ver f\u00f6r att kunna medverka effektivt.\n## 5\u00a7. Arbetsmilj\u00f6policy och rutiner\n\nEn arbetsmilj\u00f6policy ska tas fram som visar arbetsgivarens \u00f6vergripande m\u00e5ls\u00e4ttning, viljeinriktning och medel f\u00f6r det l\u00e5ngsiktiga arbetet som man har med verksamhetens arbetsmilj\u00f6. Det ska vara dokument som beskriver hur vi vill ha det och hur vi n\u00e5r dit. Rutiner beh\u00f6ver finnas f\u00f6r alla olika aktiviteter i SAM och det \u00e4r viktigt att dessa rutiner har koppling till andra rutiner och aktiviteter i verksamheten och att de kan samordnas med dessa.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 5\u00a7.\n\n2 Ni ska ta fram en arbetsmilj\u00f6policy. I den ska ni beskriva hur arbetsf\u00f6rh\u00e5llandena ska vara i er verksamhet f\u00f6r att f\u00f6rebygga oh\u00e4lsa och olycksfall och skapa en god arbetsmilj\u00f6. Vid utarbetandet av policyn ska ni beakta b\u00e5de fysiska, psykologiska och sociala f\u00f6rh\u00e5llanden som inverkar p\u00e5 arbetsmilj\u00f6n. Arbetsmilj\u00f6policyn ska dokumenteras skriftligt om det finns minst tio arbetstagare i er verksamhet.\n4 Ni ska se till att ni har rutiner i er verksamhet f\u00f6r att genomf\u00f6ra ett systematiskt arbetsmilj\u00f6arbete. Rutinerna ska dokumenteras skriftligt om det finns minst tio arbetstagare i er verksamhet.\n"}