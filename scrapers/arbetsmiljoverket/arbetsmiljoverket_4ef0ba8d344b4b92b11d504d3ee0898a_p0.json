{"url": "/arbetsmiljoarbete-och-inspektioner/skyddsombud-och-arbetsmiljoombud/skyddsombudsstopp/", "text": "# Skyddsombudsstopp (6 kap 7\u00a7)\n\nOm det finns en omedelbar och allvarlig fara f\u00f6r arbetstagares liv eller h\u00e4lsa har du som skyddsombud r\u00e4tt att avbryta arbetet. Det kallas f\u00f6r skyddsombudsstopp.Observera att det b\u00e5de m\u00e5ste vara en omedelbar och allvarlig fara. Du har \u00e4ven r\u00e4tt att avbryta arbeten som utf\u00f6rs av inhyrd arbetskraft i arbetsgivarens verksamhet. Studerandeskyddsombud har dock inte r\u00e4tt att avbryta arbeten.\n\nS\u00e5 h\u00e4r g\u00e5r ett skyddsombudsstopp till:\n\n2 Meddela arbetsgivaren att du bed\u00f6mer att det finns en omedelbar och allvarlig fara f\u00f6r arbetstagares liv eller h\u00e4lsa och att du d\u00e4rf\u00f6r har stoppat arbetet. Meddelandet kan\u00a0framf\u00f6ras muntligt, men det \u00e4r viktigt att dokumentera det vid senare tillf\u00e4lle. Ber\u00e4tta om din r\u00e4tt att stoppa arbetet enligt arbetsmilj\u00f6lagen 6 kap. 7 \u00a7.\n4 Arbetsgivaren tar st\u00e4llning till skyddsombudsstoppet. H\u00e5ller arbetsgivaren med om att det\u00a0finns en omedelbar och allvarlig fara accepterar arbetsgivaren stoppet och\u00a0startar inte arbetet igen f\u00f6rr\u00e4n ni \u00e4r \u00f6verens om att riskerna \u00e4r undanr\u00f6jda\u00a0och arbetet \u00e4r s\u00e4kert. Det \u00e4r bra om ni genom dialog tillsammans\u00a0f\u00f6rs\u00f6ker hitta en l\u00f6sning s\u00e5 att arbetet kan \u00e5terupptas p\u00e5 ett s\u00e4kert\u00a0s\u00e4tt. I\u00a0dessa fall beh\u00f6ver ingen kontakt tas med oss.\n6 H\u00e5ller arbetsgivaren inte\u00a0med om att det finns en omedelbar och allvarlig fara f\u00f6r arbetstagares liv\u00a0eller h\u00e4lsa ringer arbetsgivaren till oss s\u00e5 att vi f\u00e5r avg\u00f6ra om arbetet\u00a0ska forts\u00e4tta vara avbrutet eller inte.\n8 Oftast g\u00f6r vi en inspektion p\u00e5 arbetsplatsen s\u00e5 snart som m\u00f6jligt, men ibland avg\u00f6r vi\u00a0\u00e4rendet via telefon. V\u00e5r pr\u00f6vning av skyddsombudsstoppet leder fram till\u00a0ett beslut om ett f\u00f6rbud (vi tvingar arbetsgivaren att sluta med n\u00e5got som\u00a0inte \u00e4r till\u00e5tet) eller till ett beslut om att inte f\u00f6rbjuda arbetet. I det fall vi beslutar om att inte f\u00f6rbjuda arbetet kan arbetsgivaren\u00a0\u00e5teruppta arbetet direkt.\n10 B\u00e5de arbetsgivaren och du\u00a0som skyddsombud kan \u00f6verklaga v\u00e5rt beslut. Om det blir aktuellt f\u00f6r dig\u00a0att \u00f6verklaga \u00e4r det viktigt att k\u00e4nna till att du inte har r\u00e4tt att \u00f6verklaga\u00a0om det finns ett huvudskyddsombud. D\u00e5 \u00e4r det huvudskyddsombudet som ska\u00a0\u00f6verklaga.\n## Hall\u00e5 arbetsmilj\u00f6! Skyddsombudets roll\n\nDet h\u00e4r avsnittet handlar om skyddsombudets roll. Vad g\u00f6r egentligen ett skyddsombud om dagarna och i hur stor utstr\u00e4ckning f\u00e5r hen \u00e4gna sig \u00e5t rollen? G\u00e4st i studion \u00e4r en viss Lotta fr\u00e5n en annan myndighet. Programledare: Fredrik Berling och Ann-Caroline \"Carro\" Kostet som \u00e4ven hon varit skyddsombud en l\u00e4ngre tid.\n\n"}