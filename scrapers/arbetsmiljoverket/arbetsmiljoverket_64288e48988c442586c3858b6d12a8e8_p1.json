{"url": "/arbetsmiljoarbete-och-inspektioner/skyddsombud-och-arbetsmiljoombud/exempel-pa-begaran-till-arbetsgivaren/", "text": "## Exempel 1 - beg\u00e4ran vid fysiska arbetsmilj\u00f6brister\n\nFramst\u00e4llan enligt 6 kap. 6 a \u00a7 arbetsmilj\u00f6lagen om beg\u00e4ran om arbetsmilj\u00f6\u00ad\u00e5tg\u00e4rd\n\nI egenskap av skyddsombud har jag vid ett flertal tillf\u00e4llen noterat ett antal brister i arbets\u00admilj\u00f6n som jag ocks\u00e5 pratade med er om vid ett m\u00f6te den XX.\n\nMed st\u00f6d av 6 kap. 6 a \u00a7 arbetsmilj\u00f6lagen beg\u00e4r jag att nedanst\u00e5ende \u00e5tg\u00e4rder ska vidtas f\u00f6r att uppn\u00e5 en tillfreds\u00adst\u00e4llande arbets\u00admilj\u00f6:\n\n* De arbetstagare som idag sitter vid konferens-/k\u00f6ksbord m\u00e5ste snarast f\u00e5 dessa utbytta till kontors\u00adbord. Det \u00e4r viktigt att utrustningen kring arbets\u00adplatsen \u00e4r flexibel och l\u00e4tt att st\u00e4lla in. Det g\u00f6r det l\u00e4ttare att anpassa arbetsplatsen efter individen och minskar risken f\u00f6r belastningsskador.\n* N\u00e5gra arbetstagare sitter p\u00e5 vanliga k\u00f6ks\u00adstolar. Dessa ska s\u00e5 snart som m\u00f6jligt bytas ut till kontors\u00adstolar med m\u00f6jlighet att st\u00e4lla in stolen s\u00e5 att den anpassas till individen.\n* Belysningen som finns i lokalen sitter fel vilket leder till att arbets\u00adtagarna f\u00e5r bl\u00e4nk i dator\u00adsk\u00e4rmen. Det g\u00f6r att de sl\u00e4cker belysningen f\u00f6r att undvika bl\u00e4nket vilket kan leda till \u00f6gon\u00adbesv\u00e4r och belastnings\u00adskador. Ni ska anlita f\u00f6retags\u00adh\u00e4lsov\u00e5rd och sak\u00adkunnig expert p\u00e5 omr\u00e5det f\u00f6r att r\u00e4tta till detta.\n* Vidare ska ni se till att arbets\u00adtagarna f\u00e5r tillr\u00e4ckliga kunskaper f\u00f6r att f\u00f6rebygga belastnings\u00adskador.\n* Personalen upplever att det blir mycket varmt i lokalen och att luften \u201dtar slut\u201d. Ni ska anlita f\u00f6retags\u00adh\u00e4lsov\u00e5rd eller annan sak\u00adkunnig expert f\u00f6r att se \u00f6ver eventuella brister i ventilationen.\n* Ni ska f\u00f6rdela uppgifter i verksamheten s\u00e5 att arbetsmilj\u00f6\u00adarbetet f\u00e5r effekt och verka f\u00f6r att risker i arbetet f\u00f6rebyggs och en tillfreds\u00adst\u00e4llande arbetsmilj\u00f6 uppn\u00e5s. Vidare ska ni och de som f\u00e5r tilldelat dessa uppgifter f\u00e5 tillr\u00e4ckliga kunskaper g\u00e4llande arbets\u00admilj\u00f6\u00adlagstiftningen.\n* Tidsatt handlingsplan ska g\u00f6ras avseende ovanst\u00e5ende \u00e5tg\u00e4rder i samverkan med arbets\u00adtagarna.\nSe 2 kap. 1 \u00a7, 3 kap. 1 a, 2 a och 2 b arbetsmilj\u00f6lagen, 4, 6, 7, 8,10 och 12 \u00a7\u00a7 (AFS 2001:1) om systematiskt arbetsmilj\u00f6\u00adarbete, 2, 3, 4, 5 och 7 \u00a7\u00a7 (AFS 1998:5) om arbete vid bildsk\u00e4rm, 2, 4, 5 och 6 \u00a7\u00a7 (AFS 1998:1) om belastnings\u00adergonomi samt 12, 13, 18 och 31 \u00a7\u00a7 (AFS 2000:42) om arbetsplatsens utformning.\n\nJag vill ha besked f\u00f6re den XX\n\nOm jag inte f\u00e5r tillfreds\u00adst\u00e4llande svar kommer jag att v\u00e4nda mig till Arbetsmilj\u00f6\u00adverket och beg\u00e4ra deras st\u00e4llning\u00adstagande.\n\n________________________________\n\n\n\nXX, skyddsombud\n\nSom ansvarig f\u00f6r arbetsgivaren i denna fr\u00e5ga har jag mottagit anm\u00e4lan.\n\n\n\n_________________ \u00a0\u00a0\u00a0\u00a0____________________________\n\n\n\nDatum \u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 \u00a0\u00a0\u00a0\u00a0 Arbetsgivarens underskrift\n\n"}