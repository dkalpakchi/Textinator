{"url": "/arbetsmiljoarbete-och-inspektioner/arbeta-med-arbetsmiljon/tips-och-vagledning-till-ditt-arbetsmiljoarbete/", "text": "## 8\u00a7. Unders\u00f6kning och riskbed\u00f6mning\n\nAtt unders\u00f6ka arbetsmilj\u00f6n och bed\u00f6ma risker i verksamheten tillh\u00f6r de centrala aktiviteterna i det systematiska arbetsmilj\u00f6arbetet. F\u00f6r att veta p\u00e5 vilket s\u00e4tt man kan unders\u00f6ka arbetsmilj\u00f6n beh\u00f6ver man identifiera vilka riskk\u00e4llor som finns i verksamheten. Unders\u00f6kningar och riskbed\u00f6mningar av arbetsf\u00f6rh\u00e5llandena beh\u00f6ver g\u00f6ras l\u00f6pande och regelbundet. Riskbed\u00f6mningar ska ocks\u00e5 g\u00f6ras n\u00e4r \u00e4ndringar i verksamheten planeras.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 8\u00a7.\n\n2 Ni ska genomf\u00f6ra en unders\u00f6kning och riskbed\u00f6mning av arbetsf\u00f6rh\u00e5llandena i er verksamhet. Unders\u00f6kningen ska g\u00e4lla alla faktorer som p\u00e5verkar arbetsmilj\u00f6n, allts\u00e5 b\u00e5de fysiska, organisatoriska och sociala f\u00f6rh\u00e5llanden. Riskbed\u00f6mningen ska dokumenteras skriftligt.\n4 Innan ni genomf\u00f6r de planerade f\u00f6r\u00e4ndringarna i er verksamhet ska ni unders\u00f6ka och bed\u00f6ma vilka risker f\u00f6r oh\u00e4lsa och/eller olycksfall som f\u00f6r\u00e4ndringarna kan medf\u00f6ra f\u00f6r personalen. Riskbed\u00f6mningen ska dokumenteras skriftligt.\n## 9\u00a7. Utredning av oh\u00e4lsa, olyckor och tillbud\n\nAtt utreda orsakerna till oh\u00e4lsa, olyckor och tillbud \u00e4r en del av att unders\u00f6ka sin arbetsmilj\u00f6. Det \u00e4r n\u00f6dv\u00e4ndigt att alltid utreda orsaker till o\u00f6nskade h\u00e4ndelser f\u00f6r att se om det finns samband mellan h\u00e4ndelser och arbetet. Syftet \u00e4r att hitta orsaker till h\u00e4ndelser, inte att kasta skuld p\u00e5 n\u00e5gon. F\u00f6r att f\u00e5nga upp vilka o\u00f6nskade h\u00e4ndelser som intr\u00e4ffar i verksamheten beh\u00f6vs n\u00e5gon form av rapporteringssystem.\n\nExempel p\u00e5 krav Arbetsmilj\u00f6verket kan rikta till arbetsgivare som inte lever upp till 9\u00a7.\n\n2 Ni ska utreda orsakerna till de h\u00e4ndelser i form av oh\u00e4lsa, olycka eller tillbud som intr\u00e4ffat i er verksamhet s\u00e5 att risker f\u00f6r oh\u00e4lsa och olycksfall kan f\u00f6rebyggas i forts\u00e4ttningen.\n4 Ni ska s\u00e4kerst\u00e4lla att alla arbetstagare k\u00e4nner till att tillbud i verksamheten ska rapporteras. Informationen ska inneh\u00e5lla vad som ska rapporteras, hur det ska rapporteras och till vem rapporteringen ska g\u00f6ras.\n"}