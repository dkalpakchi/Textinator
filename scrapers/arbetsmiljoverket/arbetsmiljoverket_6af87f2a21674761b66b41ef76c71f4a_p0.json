{"url": "/arbetsmiljoarbete-och-inspektioner/arbetsgivarens-ansvar-for-arbetsmiljon/arbetsmiljoregler-for-vuxna-praktikanter-i-arbetsmarknadspolitiska-program/", "text": "# Arbetsmilj\u00f6regler f\u00f6r vuxna praktikanter i arbetsmarknadspolitiska program\n\nArbetsmilj\u00f6verket har f\u00e5tt signaler om att m\u00e5nga praktikanter som ing\u00e5r i fas 3-program inte har en bra arbetsmilj\u00f6. I v\u00e5r statistik kan vi se att skadorna \u00f6kat bland praktikanter i arbetsmarknadspolitiska program. \n\nVi vill h\u00e4r klarg\u00f6ra arbetsgivarens arbetsmilj\u00f6ansvar f\u00f6r personer i arbetsmarknadspolitiska program.## Definition av arbetstagare\n\nArbetstagare \u00e4r den som utf\u00f6r regulj\u00e4rt arbete inom ramen f\u00f6r arbetsmarknadspolitiskt program.\u00a0L\u00e4s mer i 1 kap 4 \u00a7 i arbetsmilj\u00f6lagen.\n\nL\u00e4s mer i 7 \u00a7 lag (2000:625) om arbetsmarknadspolitiska program\u00a0\u00e4ndrad genom\u00a0SFS 2008:935.\n\n## Definition av arbetsgivare\n\nArbetsgivare \u00e4r den som uppl\u00e5tit en arbetsplats f\u00f6r programverksamhet. Det \u00e4r den som tar emot en praktikant som ocks\u00e5 har ansvar f\u00f6r arbetsmilj\u00f6n. Arbetsf\u00f6rmedlingen anv\u00e4nder sig av begreppet \u201danordnare\u201d n\u00e4r de beskriver arbetsgivare som tar emot praktikanter i fas 3-program. En anordnare \u00e4r detsamma som arbetsgivare och har d\u00e4rmed arbetsmilj\u00f6ansvar.\n\nL\u00e4s mer i 7 \u00a7 lag (2000:625) om arbetsmarknadspolitiska program\n\n\u00e4ndrad genom\u00a0SFS 2016:1272.\n\nLag (2000:625) om arbetsmarknadspolitiska program p\u00e5 Notisums webbplats, \u00f6ppnas i nytt f\u00f6nster\n\n## Arbetsgivarens ansvarsomr\u00e5de\n\nArbetsgivaren m\u00e5ste f\u00f6lja arbetsmilj\u00f6lagen och se till att arbetet kan bedrivas p\u00e5 ett s\u00e4kert s\u00e4tt. Arbetsgivaren ska bed\u00f6ma vilka risker som finns i jobbet och ta fram handlingsplaner f\u00f6r \u00e5tg\u00e4rder som inte kan genomf\u00f6ras omedelbart\n\n"}