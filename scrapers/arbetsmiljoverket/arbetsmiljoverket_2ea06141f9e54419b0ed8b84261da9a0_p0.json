{"url": "/arbetsmiljoarbete-och-inspektioner/arbetstagarens-deltagande-i-arbetsmiljoarbetet/bemanningsanstallda/", "text": "# Du har r\u00e4tt till en s\u00e4ker arbetsdag\n\nBemanningsanst\u00e4lld, inhyrd eller konsult. Titlarna kan skilja sig \u00e5t men uppdraget \u00e4r detsamma \u2013 att utf\u00f6ra sitt arbete hos n\u00e5gon annan \u00e4n sin arbetsgivare. Som bemanningsanst\u00e4lld \u00e4r du ofta ny p\u00e5 jobbet eftersom varje arbetsplats \u00e4r unik, med en egen kultur, arbetsmilj\u00f6 och speciella risker.## Hur har du det p\u00e5 jobbet?\n\nEn god arbetsmilj\u00f6 inneb\u00e4r att du inte riskerar att bli sjuk eller skadar dig p&aring jobbet. Du ska inte f\u00e5 ont i kroppen av att sitta fel eller g\u00f6ra samma r\u00f6relser i flera timmar i str\u00e4ck. Inte heller f\u00f6rlora kontrollen \u00f6ver ett fordon eller g\u00f6r illa dig p\u00e5 en maskin. Det kan ocks\u00e5 handla om att ha r\u00e4tt belysning, att kunna lyfta utan att f\u00e5 ont, eller att slippa att k\u00e4nna sig hotad p\u00e5 jobbet.\n\nLika viktigt \u00e4r att ha en god psykisk och social arbetsmilj\u00f6. F\u00f6r h\u00f6g arbetsbelastning \u00e4r ett exempel p\u00e5 n\u00e4r det inte \u00e4r bra arbetsmilj\u00f6. Om du har f\u00f6r mycket att g\u00f6ra, eller om du upplever att du inte r\u00e4cker till fast du jobbar h\u00e5rt, kan du bli sjuk. Den sociala arbetsmilj\u00f6n handlar om hur du har det p\u00e5 jobbet tillsammans med dina arbetskamrater. Den som k\u00e4nner sig ensam, utst\u00f6tt eller utanf\u00f6r p\u00e5 en arbetsplats kan bli sjuk.\n\n## Samma r\u00e4tt till god arbetsmilj\u00f6\n\nDu som \u00e4r bemanningsanst\u00e4lld har r\u00e4tt till samma goda arbetsmilj\u00f6\u00a0som alla andra p\u00e5 arbetsplatsen, det \u00e4r viktigt att du kan\u00a0k\u00e4nna dig trygg och v\u00e4lkommen. \u00c4r du under 18 \u00e5r ska du\u00a0dessutom f\u00e5 en handledare.\n\n## Innan du blir utplacerad p\u00e5 en arbetsplats\n\nSe till att du f\u00e5r tillr\u00e4ckligt med information av ditt bemanningsf\u00f6retag om arbetsplatsen som du ska bli uthyrd till. Vad \u00e4r det f\u00f6r ett f\u00f6retag ? Vilka arbetsuppgifter ing\u00e5r och vilka risker finns? inneb\u00e4r det? Beh\u00f6ver man anv\u00e4nda personlig skyddsutrustning och vem ska f\u00f6rse dig med den? Det \u00e4r viktigt att du f\u00e5r arbetsuppgifter som motsvarar din kompetens, annars \u00f6kar risken att du skadar dig.\n\n"}