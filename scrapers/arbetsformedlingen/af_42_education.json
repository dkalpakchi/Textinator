{"text": "Skydd mot olyckor (SMO) \u00e4r en tv\u00e5\u00e5rig eftergymnasial utbildning som leder till en examen i s\u00e4kerhets- och r\u00e4ddningsarbete. Utbildningen ger r\u00e4tt till studiemedel och anordnas av Myndigheten f\u00f6r samh\u00e4llsskydd och beredskap (MSB). B-k\u00f6rkort, intyg om simkunnighet och ett dokumenterat konditionstest (rullbandstest) beh\u00f6vs f\u00f6r att f\u00e5 s\u00f6ka till utbildningen. Information om utbildningen, antagningskrav och ans\u00f6kningsdatum hittar du p\u00e5 <a href=\"http://www.msb.se/smo\" target=\"_blank\">www.msb.se/smo.</a>   \n\n  \n\nEfter utbildningen har man m\u00f6jlighet att s\u00f6ka arbete som heltidsanst\u00e4lld brandman inom den kommunala r\u00e4ddningstj\u00e4nsten eller andra arbeten inom r\u00e4ddnings- och s\u00e4kerhetsomr\u00e5det, i kommunal, statlig eller privat sektor.\t  \n\n  \n\nUtbildning f\u00f6r r\u00e4ddningspersonal i beredskap, RiB genomf\u00f6rs efter det att man har blivit anst\u00e4lld hos den kommunala r\u00e4ddningstj\u00e4nsten. Mer information hittar du p\u00e5 MSB:s hemsida.\t  \n\n  \n\nKommunerna beslutar sj\u00e4lva om vilka krav som g\u00e4ller f\u00f6r anst\u00e4llning inom sin respektive r\u00e4ddningstj\u00e4nst. Det g\u00f6r att kraven f\u00f6r att bli anst\u00e4lld inom en kommun kan skilja sig fr\u00e5n antagningskraven p\u00e5 utbildningen. Kontrollera d\u00e4rf\u00f6r anst\u00e4llningskraven med den kommun som du \u00e4r intresserad av att arbeta inom."}