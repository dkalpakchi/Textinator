{"text": "## Milj\u00f6v\u00e5rdsyrken\n\nMilj\u00f6v\u00e5rdsarbete bedrivs i kommuner, l\u00e4nsstyrelser, statliga verk och privata f\u00f6retag.\n\n### Arbetsuppgifter\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=265&amp;sv.url=12.78280711d502730c1800072\" target=\"_blank\">Milj\u00f6- och h\u00e4lsoskyddsinspekt\u00f6rer</a> arbetar med milj\u00f6- och h\u00e4lsoskydd samt livsmedelskontroll i kommunerna och med djurskydd p\u00e5 l\u00e4nsstyrelserna.\n\nMilj\u00f6revisorer granskar f\u00f6retags verksamhet och arbetsrutiner ur milj\u00f6synpunkt och ger f\u00f6rslag till f\u00f6rb\u00e4ttringar av milj\u00f6arbetet, s\u00e5 att lagar och regler f\u00f6ljs och milj\u00f6m\u00e5len kan uppfyllas. De har kontakter med personalen i organisationen och ibland med myndigheter. Det f\u00f6rekommer att milj\u00f6revisorn ocks\u00e5 arbetar med kvalitets/verksamhetsrevision.\n\nMilj\u00f6ingenj\u00f6rer, milj\u00f6konsulter och milj\u00f6samordnare inom f\u00f6retag och konsultbyr\u00e5er arbetar med milj\u00f6anpassningen i f\u00f6retagen och tar fram milj\u00f6ledningssystem f\u00f6r att f\u00f6rb\u00e4ttra milj\u00f6arbetet. De g\u00f6r milj\u00f6utredningar, sk\u00f6ter kontakter med myndigheter och utbildar anst\u00e4llda i milj\u00f6fr\u00e5gor. Milj\u00f6konsulter \u00e4r specialister inom till exempel teknik, ekonomi eller juridik med s\u00e4rskild kompetens inom milj\u00f6omr\u00e5det. Milj\u00f6ingenj\u00f6rer kan ocks\u00e5 finnas inom kommunerna. De kan d\u00e4r exempelvis ha uppgifter som tillsyn av milj\u00f6st\u00f6rande verksamhet, trafik, j\u00e4rn- och motorv\u00e4gar.\n\nMilj\u00f6handl\u00e4ggare (milj\u00f6skyddshandl\u00e4ggare) finns vid l\u00e4nsstyrelserna, som har ansvar f\u00f6r milj\u00f6n i varje l\u00e4n. Vid l\u00e4nsstyrelserna kan de exempelvis arbeta med pr\u00f6vning och tillsyn av olika verksamheter, milj\u00f6analys, utformning av milj\u00f6m\u00e5l, uppf\u00f6ljning och utvecklingsarbete. De v\u00e4gleder och informerar exempelvis kommunerna i deras arbete. Milj\u00f6handl\u00e4ggare kan \u00e4ven finnas i andra myndigheter och f\u00f6retag och arbetar d\u00e5 med milj\u00f6fr\u00e5gor som r\u00f6r myndighetens eller f\u00f6retagets egen verksamhet.\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=66&amp;sv.url=12.78280711d502730c1800072\" target=\"_blank\">\u00c5tervinningsarbetare</a> jobbar oftast med v\u00e4gledning p\u00e5 en \u00e5tervinningscentral. Det ing\u00e5r ocks\u00e5 ofta i jobbet att medverka i den dagliga driften av centralen och att byta containrar vid behov. <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=325&amp;sv.url=12.78280711d502730c1800072\" target=\"_blank\">Renh\u00e5llningsarbetare</a> arbetar med avfallshantering p\u00e5 m\u00e5nga olika s\u00e4tt. Arbetet handlar oftast om att h\u00e4mta sopor fr\u00e5n hush\u00e5ll och industrier med s\u00e4rskilda fordon som kan samla upp avfallet f\u00f6r att sedan transportera dem till s\u00e4rskilda avfallsanl\u00e4ggningar."}