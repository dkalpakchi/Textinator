{"text": "Utbildning till apotekare omfattar fem \u00e5rs studier p\u00e5 universitetsniv\u00e5 och leder till en apotekarexamen, vilket \u00e4r en yrkesexamen. Utbildningen \u00e4r EU-anpassad vilket inneb\u00e4r att en svensk apotekarexamen \u00e4ven \u00e4r giltig i \u00f6vriga EU-l\u00e4nder. Utbildningen \u00e4r ocks\u00e5 forskningsf\u00f6rberedande.  \n\n  \n\nUtbildning till receptarie omfattar tre \u00e5rs studier p\u00e5 universitetsniv\u00e5 och leder till en receptarieexamen, vilket \u00e4r en yrkesexamen.  \n\n  \n\nF\u00f6r mer information om utbildningar och antagningskrav, se <a href=\"http://studera.nu\" target=\"_blank\">studera.nu</a>  \n\n  \n\nEfter slutf\u00f6rda utbildningar ans\u00f6ker man om legitimation som apotekare eller receptarie hos Socialstyrelsen. Legitimationen kr\u00e4vs f\u00f6r att man ska f\u00e5 arbeta inom h\u00e4lso- och sjukv\u00e5rden, inklusive apoteksverksamhet. Det \u00e4r dock inget formellt krav utanf\u00f6r detta omr\u00e5de.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://socialstyrelsen.se\" target=\"_blank\">Socialstyrelsen</a>."}