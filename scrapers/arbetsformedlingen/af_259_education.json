{"text": "Utbildningar till mass\u00f6r, massageterapeut och medicinsk massageterapeut ges fr\u00e4mst p\u00e5 privata skolor och inom <a href=\"http://yrkeshogskolan.se\" target=\"_blank\">Yrkesh\u00f6gskolan</a>. Utbildningarnas l\u00e4ngd varierar mellan ett halv\u00e5r till tv\u00e5 \u00e5r.  \n\n  \n\nYrkesf\u00f6rbund och branschr\u00e5d st\u00e4ller upp kvalitetskrav p\u00e5 de skolor som bedriver utbildningar. Efter utbildning vid n\u00e5gon av de godk\u00e4nda skolorna kan yrkesf\u00f6rbund och branschr\u00e5d utf\u00e4rda certifikat.  \n\n  \n\nBranschr\u00e5det <a href=\"http://svenskmassage.se\" target=\"_blank\">Svensk Massage</a> och <a href=\"http://kroppsterapeuterna.se\" target=\"_blank\">Kroppsterapeuternas Yrkesf\u00f6rbund</a> listar ett antal utbildningar/skolor som undervisar i massage  \n\n  \n\nDet \u00e4r en f\u00f6rdel att ha B-k\u00f6rkort om man jobbar ute p\u00e5 olika f\u00f6retag.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad av Kroppsterapeuternas Yrkesf\u00f6rbund. Mer information finns ocks\u00e5 p\u00e5 <a href=\"http://www.uhr.se\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}