{"text": "Det finns flera olika former av journalistutbildningar. H\u00f6gskole- och universitetsutbildning finns p\u00e5 n\u00e5gra orter i landet och omfattar tre \u00e5rs studier. Det finns \u00e4ven kortare p\u00e5byggnadsutbildningar inom h\u00f6gskolan f\u00f6r den som redan har en akademisk examen i ett annat \u00e4mne. L\u00e4s mer om aktuella utbildningar och antagningskrav p\u00e5 <a href=\"http://studera.nu\" target=\"_blank\">studera.nu</a>.  \n\n  \n\nInom <a href=\"http://yrkeshogskolan.se\" target=\"_blank\">yrkesh\u00f6gskolan</a> finns utbildningar inom mediaomr\u00e5det, utbildningsl\u00e4ngden \u00e4r 1-2 \u00e5r.   \n\n  \n\nEtt antal <a href=\"http://folkhogskola.nu\" target=\"_blank\">folkh\u00f6gskolor</a> utbildar ocks\u00e5 journalister, utbildningsl\u00e4ngden varierar mellan 1-3 \u00e5r. Det finns ocks\u00e5 frist\u00e5ende utbildningsanordnare som erbjuder utbildning inom journalistik- och media. Det finns \u00e4ven kortare kurser inom journalistik- och media vid yrkesh\u00f6gskola, folkh\u00f6gskola eller frist\u00e5ende utbildningsanordnare.   \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}