{"text": "Naprapat och kiropraktor \u00e4r legitimationsyrken med skyddade yrkestitlar.  \n\n  \n\nUtbildning till naprapat omfattar fyra \u00e5rs studier och finns vid <a href=\"http://naprapathogskolan.se/\" target=\"_blank\">Naprapath\u00f6gskolan</a> i Stockholm, en privat h\u00f6gskola st\u00e4lld under statlig tillsyn. Efter yrkesexamen kr\u00e4vs ett \u00e5rs praktiktj\u00e4nstg\u00f6ring innan man kan ans\u00f6ka om legitimation. L\u00e4s mer om utbildningen p\u00e5 skolans hemsida.  \n\n  \n\nUtbildning till kiropraktor omfattar vanligtvis fem \u00e5rs studier. Det finns tv\u00e5 vanliga utbildningsv\u00e4gar till att bli kiropraktor. I Sverige finns kiropraktorutbildning vid <a href=\"http://www.kiropraktorhogskolan.se/\" target=\"_blank\">Skandinaviska Kiropraktorh\u00f6gskolan</a>, ett privat l\u00e4ros\u00e4te i Stockholm. Efter yrkesexamen kr\u00e4vs ett \u00e5rs praktiktj\u00e4nstg\u00f6ring innan man kan ans\u00f6ka om legitimation. L\u00e4s mer om utbildningen p\u00e5 skolans hemsida. Den andra m\u00f6jligheten \u00e4r att studera vid en professionsgodk\u00e4nd utbildning som ger akademisk examen vid ett utl\u00e4ndskt l\u00e4ros\u00e4te. Den n\u00e4rmaste universitetsutbildningen finns i Danmark vid <a href=\"http://www.sdu.dk/da\" target=\"_blank\">Syddansk Universitet</a>. Mer information om akademiska utbildningar inom kiropraktik finns hos <a href=\"http://www.lkr.se/utbildning\" target=\"_blank\">LKR</a>.  \n\n  \n\nDu som har utbildning eller erfarenhet av yrket fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://socialstyrelsen.se\" target=\"_blank\">Socialstyrelsen</a>."}