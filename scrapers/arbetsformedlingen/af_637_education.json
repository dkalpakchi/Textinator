{"text": "En bra grund f\u00f6r jobb som elektronikreparat\u00f6r eller servicetekniker \u00e4r gymnasieskolans el- och energiprogram eller teknikprogram. F\u00f6r mer information om gymnasieutbildningar, se <a href=\"http://gymnasieinfo.se\" target=\"_blank\">gymnasieinfo.se</a>   \n\n  \n\nVanligen f\u00e5r elektronikreparat\u00f6rer och servicetekniker introduktions- och/eller vidareutbildning p\u00e5 det f\u00f6retag man anst\u00e4lls av. M\u00e5nga tillverkare genomf\u00f6r ocks\u00e5 olika typer av produktutbildningar och certifieringar.  \n\n  \n\nB-k\u00f6rkort \u00e4r ofta ett krav vid anst\u00e4llning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}