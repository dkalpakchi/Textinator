{"text": "Utbildning till psykolog finns p\u00e5 m\u00e5nga universitet och psykologprogrammet omfattar fem \u00e5rs studier. Efter psykologexamen kr\u00e4vs ett \u00e5rs handledd praktisk tj\u00e4nstg\u00f6ring i psykologarbete (PTP) f\u00f6r att ans\u00f6ka om legitimation som psykolog. Socialstyrelsen utf\u00e4rdar legitimationen.  \n\n  \n\nF\u00f6r mer information om utbildningar och antagningskrav, se <a href=\"http://studera.nu\" target=\"_blank\">studera.nu</a>  \n\n  \n\nSom legitimerad psykolog kan man specialisera sig inom arbets- och organisationspsykologi, klinisk psykologi och pedagogisk psykologi. Specialistutbildningen omfattar tre \u00e5r. F\u00f6r mer information, kontakta <a href=\"http://www.psykologforbundet.se/\" target=\"_blank\">Sveriges Psykologf\u00f6rbund</a>.  \n\n  \n\nPsykologer f\u00e5r en grundl\u00e4ggande psykoterapiutbildning inom psykologprogrammet, vilket ger beh\u00f6righet att vidareutbilda sig till psykoterapeut via en p\u00e5byggnadsutbildning (tre \u00e5r p\u00e5 halvfart).  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://legitimation.socialstyrelsen.se/sv\" target=\"_blank\">Socialstyrelsen</a>."}