{"text": "De flesta specialister och r\u00e5dgivare inom lantbruk och tr\u00e4dg\u00e5rd har en akademisk utbildning inriktad mot lantbruk eller tr\u00e4dg\u00e5rd.   \n\n  \n\nF\u00f6r arbete inriktat mot lantbruket \u00e4r en vanlig utbildningsbakgrund n\u00e5got av agronomprogrammen vid Sveriges lantbruksuniversitet (SLU) i Uppsala. Utbildningarna omfattar 4,5 \u00e5rs studier. Det finns fem olika inriktningar p\u00e5 utbildningen. En annan l\u00e4mplig utbildning kan vara till lantm\u00e4stare. \u00c4ven den ges vid SLU i Alnarp och omfattar 3 \u00e5rs studier.  \n\n  \n\nL\u00e4mplig utbildning f\u00f6r arbete mer riktat mot tr\u00e4dg\u00e5rdsn\u00e4ringen kan vara hortonomprogrammet, som omfattar 5 \u00e5rs studier vid SLU i Alnarp, eller tr\u00e4dg\u00e5rdsingenj\u00f6rsprogrammet som omfattar 3 \u00e5rs studier och \u00e4ven det finns vid SLU i Alnarp.  \n\n  \n\nMer information finns p\u00e5 <a href=\"http://www.slu.se\" target=\"_blank\">slu.se</a> eller <a href=\"http://www.studera.nu\" target=\"_blank\">studera.nu  \n\n</a>  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}