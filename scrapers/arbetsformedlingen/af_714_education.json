{"text": "Utbildning till ventilationstekniker finns inom gymnasieskolan p\u00e5 VVS- och fastighetsprogrammet, inriktning ventilationsteknik. Utbildning till ventilationspl\u00e5tslagare/mont\u00f6r finns p\u00e5 bygg- och anl\u00e4ggningsprogrammet, inriktning ventilationspl\u00e5tslageri. Utbildningarna \u00f6verlappar varandra en del, men det finns ocks\u00e5 tydliga skillnader. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>.  \n\n  \n\nEfter bygg- och anl\u00e4ggningsprogrammet kr\u00e4vs cirka tv\u00e5 \u00e5rs l\u00e4rlingsutbildning i ett f\u00f6retag f\u00f6r att bli f\u00e4rdigutbildad ventilationspl\u00e5tslagare.  \n\n  \n\nDet finns \u00e4ven eftergymnasiala utbildningar inom ventilationsteknik. S\u00f6k efter aktuella utbildningar p\u00e5 <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nMan kan ocks\u00e5 utbilda sig som f\u00f6retagsl\u00e4rling. Det kan \u00e4ven finnas m\u00f6jlighet till vuxen- eller arbetsmarkadsutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort kr\u00e4vs oftast vid anst\u00e4llning."}