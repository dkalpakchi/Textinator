{"text": "## Bussf\u00f6rare\n\nUtbildning till bussf\u00f6rare finns inom gymnasieskolans fordons och transportprogram, med inriktning transport. Den som genomg\u00e5r yrkesf\u00f6rarutbildning till bussf\u00f6rare i gymnasieskolan kan f\u00e5 k\u00f6rkort med beh\u00f6righeterna D eller DE fr\u00e5n 18 \u00e5rs \u00e5lder med vissa begr\u00e4nsningar f\u00f6r att kunna utf\u00f6ra s\u00e5dana transporter.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nAll information om kraven f\u00f6r k\u00f6rkort f\u00f6r buss finns p\u00e5 <a href=\"http://www.korkortsportalen.se\" target=\"_blank\">K\u00f6rkortsportalen </a>och p\u00e5 <a href=\"http://bussforare.nu/\" target=\"_blank\">bussf\u00f6rare.nu</a>  \n\n  \n\nBussf\u00f6rare beh\u00f6ver ha Yrkeskompetensbevis (YKB). Grundl\u00e4ggande utbildning leder efter godk\u00e4nt prov till ett yrkeskompetensbevis. Detta g\u00e4ller i fem \u00e5r. D\u00e4refter kr\u00e4vs att f\u00f6raren g\u00e5r en \u00e5terkommande fortbildning f\u00f6r att f\u00f6rnya beviset. L\u00e4s mer om yrkesf\u00f6rarkompetens p\u00e5 <a href=\"http://www.transportstyrelsen.se\" target=\"_blank\">Transportstyrelsen.</a>  \n\n  \n\nSp\u00e5rvagnsf\u00f6rare utbildas internt inom f\u00f6retagen med en handledare och \u00f6vningsk\u00f6rning. I utbildningen ing\u00e5r ocks\u00e5 fyra teoretiska prov, slutexamination (uppk\u00f6rning) samt praktik. Reglerna f\u00f6r att bli antagen kan skilja n\u00e5got mellan trafikf\u00f6retagen.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  "}