{"text": "## Marknadsassistent\n\nVanligast \u00e4r att jobba som sekreterare eller assistent p\u00e5 en marknadsavdelning. Det finns ocks\u00e5 marknadsassistenter som sj\u00e4lva har en stor del eller hela ansvaret f\u00f6r marknadsf\u00f6ringen i ett f\u00f6retag eller i en organisation.\n\n### Arbetsuppgifter\n\nMarknadsassistent \u00e4r en yrkestitel som inkluderar m\u00e5nga yrken och arbetsuppgifter. Det \u00e4r sv\u00e5rt att skilja marknadsassistenten fr\u00e5n yrket marknadsf\u00f6rare och yrkena g\u00e5r ofta i varandra.\n\nI detta jobb brukar man sk\u00f6ta kundregistret och har m\u00e5nga kontakter med m\u00e4nniskor i och utanf\u00f6r f\u00f6retaget. Det \u00e4r \u00e4ven vanligt att marknadsassistenten f\u00f6rv\u00e4ntas skapa nya kontakter genom att f\u00f6lja tips p\u00e5 potentiella nya kunder. Marknadsassistenten ska \u00e4ven bygga vidare p\u00e5 relationer med befintliga kunder genom att h\u00e5lla kontakt, tillgodose \u00f6nskem\u00e5l och f\u00e5 in aff\u00e4rsinformation.\n\nSom marknadsassistent arbetar man oftare med att producera marknadsf\u00f6ringsmaterial \u00e4n med planering och strategi. Om man till exempel finns p\u00e5 ett konsultf\u00f6retag kan man vara assistent till projektledaren. Man f\u00f6rv\u00e4ntas att st\u00f6dja marknadsansvarig och produktchef med marknadsrelaterade uppgifter genom att delta i material och s\u00e4ljpresentationer.\n\nJobbet innefattar fr\u00e4mst ansvaret f\u00f6r kreativt skapande. Det brukar fr\u00e4mst handla om skapandet av reklam. Exempelvis video, fotografier och inl\u00e4gg p\u00e5 sociala medier. Marknadsassistenten f\u00f6rv\u00e4ntas \u00e4ven att skapa presentationer och marknadsf\u00f6ra det egna eller andra f\u00f6retag, bland annat genom sociala medier.\n\nMarknadsassistenten kan \u00e4ven f\u00e5 ansvar f\u00f6r de administrativa delarna, som uppf\u00f6ljning av resultat och statistik av olika projekt. Bland administrativa uppgifter inkluderas \u00e4ven insamlandet och analyser av information, b\u00e5de fr\u00e5n marknaden och dess medlemmar. Vidare ska man \u00e4ven sammanst\u00e4lla rapporter och h\u00e5lla sig uppdaterad om mediav\u00e4rlden. Ytterligare exempel p\u00e5 administrativa uppgifter kan vara att skapa bokningar, event och f\u00f6rhandla om priser."}