{"text": "Som trafikl\u00e4rare arbetar man oftast p\u00e5 en trafikskola i privat regi. Trafikinspekt\u00f6rer arbetar oftast vid en statlig myndighet, s\u00e5 som Trafikverket eller F\u00f6rsvarsmakten.\n\n### Arbetsuppgifter&nbsp;\n\nTrafikl\u00e4rare&nbsp;undervisar elever som ska ta k\u00f6rkort f\u00f6r olika fordon - personbil, moped, motorcykel, buss, lastbil och sl\u00e4pfordon. Undervisningen best\u00e5r av b\u00e5de en teoretisk och en praktisk del. Den teoretiska undervisningen sker oftast i grupp och d\u00e5 g\u00e5r trafikl\u00e4raren tillsammans med eleverna igenom trafikregler, trafikvett och trafikmilj\u00f6. Den praktiska delen av undervisningen best\u00e5r av k\u00f6rlektioner. Alla moment i k\u00f6rningen \u00f6vas och den teoretiska undervisningen till\u00e4mpas. Trafikl\u00e4raren tillbringar mycket tid i bilen och ser till att eleverna f\u00e5r m\u00f6jlighet att k\u00f6ra i olika slags trafikmilj\u00f6er, \u00e4ven i m\u00f6rker och n\u00e4r det r\u00e5der halka.\n\nN\u00e4r eleverna genomg\u00e5tt teoretisk och praktisk utbildning \u00e4r det dags f\u00f6r provet vid trafikverket.&nbsp;Trafikinspekt\u00f6rer&nbsp;anst\u00e4llda av Trafikverket arbetar huvudsakligen med att examinera k\u00f6rkortsaspiranter vid f\u00f6rarprov, vanligen kallat uppk\u00f6rning. Detta prov best\u00e5r av tv\u00e5 delar; ett kunskapsprov och ett k\u00f6rprov.\n\nTrafikinspekt\u00f6rer kan ocks\u00e5 ha hand om yrkestrafikprov f\u00f6r till exempel taxif\u00f6rarlegitimation. I arbetsuppgifterna kan \u00e4ven ing\u00e5 att ge information om k\u00f6rkorts- och trafiks\u00e4kerhetsfr\u00e5gor.\n\nEtt f\u00e5tal specialutbildade trafikinspekt\u00f6rer har kontakter med F\u00f6rs\u00e4kringskassan och l\u00e4nsstyrelser, f\u00f6r att utf\u00f6ra praktiska k\u00f6rprov i samband med utredningar om indragning av k\u00f6rkort p\u00e5 grund av sjukdom eller liknande."}