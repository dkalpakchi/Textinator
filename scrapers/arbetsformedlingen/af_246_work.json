{"text": "## Nagelterapeut\n\nDe flesta nagelterapeuter \u00e4r egna f\u00f6retagare och hyr plats p\u00e5 frisersalong eller hudv\u00e5rdssalonger. Det \u00e4r mindre vanligt att bli anst\u00e4lld som nagelterapeut, det \u00e4r det ofta st\u00f6rre salonger eller spaanl\u00e4ggning som kan erbjuda anst\u00e4llning. Som egenf\u00f6retagare beh\u00f6vs kunskaper i f\u00f6retagande, marknadsf\u00f6ring och f\u00f6rs\u00e4ljningsteknik.\n\n### Arbetsuppgifter\n\nNagelterapeuter bygger upp, f\u00f6rst\u00e4rker, f\u00f6rl\u00e4nger och lagar naglar med olika metoder, material och hj\u00e4lpmedel. Vanliga material \u00e4r akryl, gel\u00e9 och silke som alla inneb\u00e4r olika tekniker. De kan arbeta med l\u00f6sa nageltippar som s\u00e4tts fast p\u00e5 den egna nageln. Nagelterapeuter utf\u00f6r ocks\u00e5 manikyr p\u00e5 naturliga naglar som inneb\u00e4r att fila, lacka och dekorera naglar och ge arm- och handmassage. De utf\u00f6r \u00e4ven pedikyr som \u00e4r en liknande typ av behandling av naglar p\u00e5 f\u00f6tterna.\n\nNagelterapeuten har kunskaper om hur nageln \u00e4r uppbyggd, vilka nagelsjukdomar som kan f\u00f6rekomma och vad man g\u00f6r \u00e5t dem. De har ocks\u00e5 kunskaper om armen, handens och hudens anatomi och fysiologi. \n\nEn behandling tar ungef\u00e4r en till en och en halv timme. Under behandlingen upplyser de om daglig v\u00e5rd och sk\u00f6tsel av h\u00e4nder och naglar. En viktig del i arbetet \u00e4r att s\u00e4lja hand-, nagelv\u00e5rds- och pedikyrprodukter. I arbetsuppgifterna ing\u00e5r ocks\u00e5 att h\u00e5lla reng\u00f6ra och sterilisera arbetsplatsen och verktygen s\u00e5 att arbetsplatsen \u00e4r ren och fr\u00e4sch inf\u00f6r n\u00e4sta kund."}