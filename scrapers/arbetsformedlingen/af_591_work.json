{"text": "Arbetsgivaren \u00e4r oftast ett kundtj\u00e4nstcenterf\u00f6retag eller ett bemanningsf\u00f6retag som anlitas av en uppdragsgivare. Arbetsplatsen brukar ligga l\u00e5ngt ifr\u00e5n den egentliga uppdragsgivaren, som p\u00e5 mindre orter eller i andra l\u00e4nder. Det kan \u00e4ven h\u00e4nda att man anst\u00e4lls av samma f\u00f6retag vars kunder man hj\u00e4lper. M\u00e5nga kundtj\u00e4nstmedarbetare jobbar f\u00f6r e-handelsf\u00f6retag som inte alltid har en fysisk butik.\n\n### Arbetsuppgifter\n\nKundtj\u00e4nstmedarbetaren har en bred roll d\u00e4r man b\u00e5de l\u00f6ser kunders problem, svarar p\u00e5 fr\u00e5gor och arbetar med att hitta r\u00e4tt produkt eller tj\u00e4nst f\u00f6r kunden. Arbetet sker oftast i team som jobbar mot gemensamt uppsatta m\u00e5l. \u00c4ven om arbete med inkommande samtal \u00e4r vanligast s\u00e5 f\u00f6rekommer det \u00e4ven att man b\u00e5de hanterar inkommande och utg\u00e5ende samtal.\n\nF\u00f6r de som arbetar med inkommande samtal \u00e4r r\u00e5dgivning en vanlig arbetsuppgift. Det kan handla om att besvara kundens fr\u00e5gor n\u00e4r de kontaktar kundtj\u00e4nst eller servicedesk. Fr\u00e5gorna som kommer in \u00e4r v\u00e4ldigt varierande och av olika karakt\u00e4r. Exempel p\u00e5 dessa \u00e4r betalningar, leveranser, sortiment, handl\u00e4ggning av order, returer samt reklamationer.\n\nDe som arbetar med utg\u00e5ende samtal brukar att s\u00e4lja produkter och tj\u00e4nster till kunder. Det \u00e4r \u00e4ven vanligt att ge information om aktuella erbjudanden och kampanjer. F\u00f6r att ge r\u00e4tt r\u00e5d och tips s\u00e5 m\u00e5ste man kunna identifiera vilken tj\u00e4nst kunden beh\u00f6ver, och att man kan mycket om exempelvis en produkt eller en verksamhet.\n\nVid utg\u00e5ende samtal \u00e4r det \u00e4ven vanligt att h\u00e5lla i opinionsunders\u00f6kningar. I dessa fall ringer man upp enskilda hush\u00e5ll eller f\u00f6retag och st\u00e4ller fr\u00e5gor. Uppdragen kan vara tillf\u00e4lliga, exempelvis marknadsunders\u00f6kningar, eller mer permanenta som exempelvis att ge r\u00e5d om specifika produkter.\n\nTelefonen och datorn \u00e4r kundtj\u00e4nstmedarbetarnas viktigaste arbetsverktyg. Sociala medier, voice mail, e-post och chatt \u00e4r exempel p\u00e5 digitala kanaler f\u00f6r att bem\u00f6ta och kommunicera med kunder.\n\n### Arbetstider\n\nArbetstiderna kan variera och vara schemalagda f\u00f6r dagtid, kv\u00e4llar och helger."}