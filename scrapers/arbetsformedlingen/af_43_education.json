{"text": "Gymnasieskolans bygg- och anl\u00e4ggningsprogram kan vara en bra utbildningsbakgrund. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>. Att b\u00f6rja arbeta som l\u00e4rling hos ett borrf\u00f6retag \u00e4r ett s\u00e4tt att komma in i yrket.  \n\n  \n\nP\u00e5 uppdrag av Arbetsf\u00f6rmedlingen utbildar <a href=\"http://geotec.se/\" target=\"_blank\">Geotec</a> (Svenska Borrentrepren\u00f6rers Branschorganisation) borrtekniker via arbetsmarknadsutbildning. M\u00f6jligheten att g\u00e5 en arbetsmarknadsutbildning \u00e4r begr\u00e4nsad och det kr\u00e4vs att man uppfyller s\u00e4rskilda krav. F\u00f6r mer information, kontakta din arbetsf\u00f6rmedlare som bed\u00f6mer om du kan ta del av en arbetsmarknadsutbildning. L\u00e4s mer p\u00e5 <a href=\"http://www.arbetsformedlingen.se/For-arbetssokande/Yrke-och-framtid/Arbetsmarknadsutbildningar.html\" target=\"_blank\">Arbetsf\u00f6rmedlingens hemsida</a> eller kontakta Geotec f\u00f6r information om utbildningen.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nBrunnsborrare kan certifieras p\u00e5 tv\u00e5 niv\u00e5er, ansvarig brunnsborrare (AB) och brunnsborrare (B). Certifikatet g\u00e4ller i fem \u00e5r. L\u00e4s om vad som kr\u00e4vs f\u00f6r att bli certifierad p\u00e5 SP certifiering.  \n\n  \n\nB-k\u00f6rkort kr\u00e4vs vid anst\u00e4llning. Oftast kr\u00e4vs \u00e4ven k\u00f6rkort C eller CE f\u00f6r tung lastbil med sl\u00e4p. Det \u00e4r en f\u00f6rdel att kunna svetsa och ha maskink\u00e4nnedom."}