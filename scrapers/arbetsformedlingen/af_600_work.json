{"text": "Elevassistenter arbetar inom skolan. Ofta \u00e4r man anst\u00e4lld som st\u00f6d till en elev, men kan \u00e4ven arbeta som st\u00f6d i en barngrupp och i en hel skolklass. Elevassistenten kan ocks\u00e5 arbeta med elever som deltar i s\u00e4rskilda grupper, eller finnas som st\u00f6d i klassrumssituationen. M\u00e5nga elevassistenter arbetar p\u00e5 s\u00e4rskolor eller specialskolor. \n\n### Arbetsuppgifter\n\nElevassistenter arbetar med barn och ungdomar som har behov av s\u00e4rskilt st\u00f6d. Arbetsuppgifterna \u00e4r alltid anpassade utifr\u00e5n den individ man arbetar med. Det kan till exempel handla om att hantera l\u00e4s- och skrivsv\u00e5righeter, koncentrationsproblem, psykosociala sv\u00e5righeter eller olika typer av funktionsneds\u00e4ttningar.\n\nElevassistentens uppgift \u00e4r att st\u00f6dja elever i undervisningen och i den \u00f6vriga skolg\u00e5ngen.   \nMan kan arbeta med enskilda elever, i hela klasser eller fritidsgrupper. Arbetet kan vara givande f\u00f6r den som vill arbeta med barn, men st\u00e4ller ocks\u00e5 krav p\u00e5 personliga egenskaper och kompetens hos de som arbetar inom yrket.\n\nArbetsuppgifterna varierar beroende p\u00e5 det st\u00f6d eleven \u00e4r i behov av och den skola man arbetar vid. Elevassistentens grunduppgift \u00e4r att finnas som st\u00f6d och resurs f\u00f6r en eller flera elever. \n\nArbetet kan inneb\u00e4ra att hj\u00e4lpa eleven att f\u00e5 studiero och kunna delta i undervisningen. I vissa fall \u00e4r man en praktisk hj\u00e4lp f\u00f6r eleven genom att hj\u00e4lpa till vid m\u00e5ltider, raster eller vid ombyte. Elevassistenten hj\u00e4lper eleven att hitta individuella l\u00f6sningar f\u00f6r att eleven ska kunna tillgodog\u00f6ra sig kunskap. Man kan till exempel hj\u00e4lpa eleven att hitta olika studietekniker eller anteckna vid lektioner.\n\nL\u00e4raren har huvudansvaret f\u00f6r arbetet i klassrummet och elevassistenten arbetar ofta p\u00e5 instruktion fr\u00e5n l\u00e4raren. Som elevassistent m\u00e5ste man ha god f\u00f6rm\u00e5ga att samarbeta med b\u00e5de l\u00e4rare och \u00f6vrig personal i skolan s\u00e5som fritidspedagoger och speciall\u00e4rare. \n\nElevassistenten har kontakt med elevens v\u00e5rdnadshavare och samarbetar \u00e4ven med skolh\u00e4lsov\u00e5rden och med myndigheter. Samarbetet \u00e4r n\u00f6dv\u00e4ndigt f\u00f6r att kunna st\u00f6dja eleven p\u00e5 b\u00e4sta s\u00e4tt.\n\n### Arbetstider\n\nElevassistenten jobbar under skolans \u00f6ppettider eller d\u00e5 eleven har behov av st\u00f6d."}