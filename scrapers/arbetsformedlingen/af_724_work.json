{"text": "Arbete med service och support till datoranv\u00e4ndare sker inom de flesta branscher, i f\u00f6retag, f\u00f6rvaltningar och kommuner. Arbetet med support kan \u00e4ven ske hos f\u00f6retag som s\u00e4ljer program eller datorer.\n\n### Arbetsuppgifter\n\nSupporttekniker eller helpdesktekniker arbetar med att ge hj\u00e4lp \u00f6ver telefon till kunder eller anv\u00e4ndare som har problem med sina datorer, telefoner eller system. De hj\u00e4lper b\u00e5de de som beh\u00f6ver st\u00f6d med att anv\u00e4nda datorprogram och l\u00f6ser fel i programmen eller datorerna. Genom att st\u00e4lla fr\u00e5gor ringar man in vad som orsakar problemen och lotsar anv\u00e4ndaren fram till m\u00f6jliga l\u00f6sningar.\n\nMan skiljer ofta p\u00e5 first och second line support. I first line support \u00e4r supportteknikern ofta f\u00f6rst med att f\u00e5 kontakt med anv\u00e4ndaren. En del fr\u00e5gor l\u00f6ser man direkt, men mer komplicerade fr\u00e5gor skickar man vidare till de supporttekniker som arbetar i second line. Det blir allt vanligare att \u00e4renden handlar om IT och telefoni. M\u00e5nga anv\u00e4ndare beh\u00f6ver st\u00f6d med att till exempel komma ig\u00e5ng och anv\u00e4nda sin e-post och kalender i telefonen.\n\nGr\u00e4nserna mellan olika datayrken blir alltmer flytande. L\u00e4s d\u00e4rf\u00f6r \u00e4ven om andra datayrken, till exempel om n\u00e4tverkstekniker.\n\n### Arbetstider\n\nBeredskapstj\u00e4nstg\u00f6ring f\u00f6rekommer. Det kan inneb\u00e4ra att du m\u00e5ste arbeta p\u00e5 n\u00e4tter och helger."}