{"text": "## Juristyrken\n\nInom det allm\u00e4nna r\u00e4ttsv\u00e4sendet arbetar jurister som domare, \u00e5klagare och kronofogdar. Myndigheter och organisationer har ocks\u00e5 egna jurister. Vanligast inom privata sektorn \u00e4r att arbeta p\u00e5 advokatbyr\u00e5er eller att arbeta p\u00e5 f\u00f6retag som exempelvis f\u00f6rs\u00e4kringsbolag, banker och finansbolag. P\u00e5 h\u00f6gskolor och universitet arbetar jurister med undervisning och forskning. \n\n### Arbetsuppgifter\n\nJuristen l\u00e4ser in och bearbetar juridiskt material. Det kan vara lagtexter, f\u00f6rordningar, avtal och v\u00e4gledande beslut. Juristen ska hitta r\u00e4ttsregler och deras r\u00e4tta anv\u00e4ndning f\u00f6r att ett problem ska kunna l\u00f6sas. Att f\u00f6rhandla och att representera n\u00e5gon kan ing\u00e5 i arbetet. Det kan vara privatpersoner, f\u00f6retag eller organisationer. \n\nInom det juridiska omr\u00e5det finns flera olika yrkesroller. Det beror helt p\u00e5 vilken specialisering man har. En jurist kan ha flera roller under sitt yrkesliv. \n\nF\u00f6r mer information om yrkesrollerna finns beskrivningar f\u00f6r:\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=3&amp;sv.url=12.78280711d502730c1800072\" target=\"_blank\">Advokat</a>\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=72&amp;sv.url=12.78280711d502730c1800072\" target=\"_blank\">Domare</a>\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=205&amp;sv.url=12.78280711d502730c1800072\" target=\"_blank\">Kronofogde</a>\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=435&amp;sv.url=12.78280711d502730c1800072\" target=\"_blank\">\u00c5klagare</a>\n\nAndra roller \u00e4r f\u00f6retagsjurist, aff\u00e4rsjurist, bolagsjurist, bankjurist, f\u00f6rs\u00e4kringsjurist, varum\u00e4rkesjurist, milj\u00f6jurist eller f\u00f6rvaltningsjurist. Juridiskt bitr\u00e4de \u00e4r ett samlingsnamn f\u00f6r en juridiskt utbildad person som f\u00f6retr\u00e4der n\u00e5gon annan i en juridisk fr\u00e5ga. \n\nEn f\u00f6retagsjurist ser till att f\u00f6retaget f\u00f6ljer lagen. N\u00e4r lagen \u00e4ndras kan f\u00f6retaget beh\u00f6va f\u00f6r\u00e4ndra i sin verksamhet. Juristen \u00e4r ofta med n\u00e4r avtal skrivs och representerar f\u00f6retaget n\u00e4r tvister uppst\u00e5r. Det kan vara skadest\u00e5nd, leveranser, patent eller arbetsr\u00e4tt. \n\nEn f\u00f6rvaltningsjurist ger r\u00e5d inom myndigheten och ibland till allm\u00e4nheten s\u00e5 att lagarna som finns p\u00e5 omr\u00e5det f\u00f6ljs. De utformar och tolkar avtal och kontrakt. F\u00f6rvaltningsjuristen skriver f\u00f6reskrifter och allm\u00e4nna r\u00e5d f\u00f6r hur regler ska anv\u00e4ndas i myndigheten. Hen ger ibland synpunkter p\u00e5 f\u00f6rslag till lag\u00e4ndringar innan de best\u00e4ms. \n\nEn f\u00f6rbundsjurist f\u00f6retr\u00e4der en organisation och ger r\u00e5d till medlemmar. Juristen har f\u00f6rdjupad kunskap i juridiska fr\u00e5gor inom omr\u00e5det. Det betyder att juristen representerar medlemmarna vid tvister och deltar vid f\u00f6rhandlingar. Att utbilda andra inom sitt omr\u00e5de kan beh\u00f6vas. \n\nEn forskare inom juridik analyserar hur r\u00e4ttsregler till\u00e4mpas och hur de kan \u00e4ndras. Ofta \u00e4r man specialiserad inom ett visst r\u00e4ttsomr\u00e5de, exempelvis civilr\u00e4tt, familjer\u00e4tt, f\u00f6rvaltningsr\u00e4tt eller f\u00f6retagsr\u00e4tt.\n\nJuristens beslut kan ha stor betydelse f\u00f6r andra. D\u00e4rf\u00f6r beh\u00f6ver man ha ett gott omd\u00f6me och vara noggrann. En jurist b\u00f6r ha l\u00e4tt f\u00f6r att uttrycka sig. Att ge r\u00e5d till uppdragsgivaren ing\u00e5r i juristens arbete. Det kan exempelvis g\u00e4lla avtal eller tvister. Det kan ocks\u00e5 vara internt i organisationen."}