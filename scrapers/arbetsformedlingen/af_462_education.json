{"text": "Som marknadsassistent b\u00f6r man minst ha gymnasieutbildning, g\u00e4rna med ekonomisk inriktning.   \n\nDe som arbetar med marknadsf\u00f6ring har dock ofta h\u00f6gskoleutbildning inom marknadsf\u00f6ring, ekonomi, samh\u00e4llsvetenskap eller kommunikation. Vid n\u00e5gra universitet, h\u00f6gskolor och frist\u00e5ende skolor finns utbildningsprogram som \u00e4r speciellt inriktade mot marknadsf\u00f6ring. Det g\u00e5r ocks\u00e5 att v\u00e4lja marknadsf\u00f6ring som f\u00f6rdjupning inom ett ekonomprogram, samt att sj\u00e4lv kombinera kurser i marknadsf\u00f6ring och andra \u00e4mnen till en examen.  \n\n  \n\nF\u00f6r information om utbildningar och beh\u00f6righetskrav, se <a href=\"http://gymnasieinfo.se\" target=\"_blank\">gymnasieinfo.se</a> samt <a href=\"http://studera.nu\" target=\"_blank\">studera.nu</a>.  \n\n  \n\nL\u00e4mplig utbildning kan ocks\u00e5 finnas inom <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nUtbildning inom f\u00f6retagsekonomi, handel och administration \u00e4r meriterande, men inte ett krav.   \n\nDet \u00e4r \u00e4ven meriterande med erfarenhet inom f\u00f6rs\u00e4ljning och journalistik. \u00c4ven kunskap om digitala processer och program uppskattas. M\u00e5nga arbetsgivare eftertraktar \u00e4ven goda spr\u00e5kkunskaper i engelska, samt generellt goda kunskaper inom tal och skrift.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}