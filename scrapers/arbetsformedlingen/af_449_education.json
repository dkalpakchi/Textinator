{"text": "Databasadministrat\u00f6rer har ofta en h\u00f6gskoleutbildning med datainriktning. Som databasadministrat\u00f6r b\u00f6r du ha goda kunskaper om databaser och databashanterare.  \n\n  \n\nDet finns m\u00e5nga olika datautbildningar, b\u00e5de l\u00e4ngre och kortare. Betoningen i utbildningen kan ligga p\u00e5 tekniken eller maskinerna, p\u00e5 program och system eller p\u00e5 samspelet mellan m\u00e4nniska och dator. L\u00e4s mer p\u00e5 <a href=\"http://www.studera.nu\" target=\"_blank\">Studera.nu</a>  \n\n  \n\nL\u00e4mpliga utbildningar kan \u00e4ven finnas inom <a href=\"http://www.yrkeshogskolan.se\" target=\"_blank\">Yrkesh\u00f6gskolan</a>.   \n\n  \n\nOm du vill bli systemtekniker specialiserad p\u00e5 databaser \u00e4r det naturligtvis bra om du i din utbildning specialiserar dig p\u00e5 databaser. Det \u00e4r ocks\u00e5 vanligt att du f\u00e5r kompletterande utbildning i det f\u00f6retag d\u00e4r du anst\u00e4lls. F\u00f6r mer information om utbildningar, se <a href=\"http://www.utbildningsinfo.se\" target=\"_blank\">www.utbildningsinfo.se</a>   \n\n  \n\nDu beh\u00f6ver ha spr\u00e5kkunskaper, fr\u00e4mst i engelska men \u00e4ven i andra spr\u00e5k.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  "}