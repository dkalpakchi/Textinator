{"text": "Arbetsmilj\u00f6ingenj\u00f6r  \n\nL\u00e4mplig bakgrund f\u00f6r arbetsmilj\u00f6ingenj\u00f6rer \u00e4r teknisk/naturvetenskaplig h\u00f6gskoleutbildning med p\u00e5byggnadsutbildning med inriktning mot arbetsmilj\u00f6.   \n\n  \n\nVid Kungliga tekniska h\u00f6gskolan finns en ett\u00e5rig magisterutbildning till arbetsmilj\u00f6ingenj\u00f6r inom programmet Teknik, H\u00e4lsa och Arbetsmilj\u00f6. Kontakta utbildningsanordnaren f\u00f6r mer information. Se \u00e4ven l\u00e4nk till utbildningen under rubriken Mer info.   \n\n  \n\nVid h\u00f6gskolan finns ocks\u00e5 kurser och utbildningar i arbetsvetenskap, ett \u00e4mne som har flera ber\u00f6ringspunkter med arbetsmilj\u00f6ingenj\u00f6rers arbetsuppgifter. L\u00e4s mer p\u00e5 <a href=\"http://www.studera.nu/2.328ff76512e968468bc80005926.html\" target=\"_blank\">studera.nu</a>   \n\n  \n\nYrkes- och milj\u00f6hygieniker  \n\nYrkes- och milj\u00f6hygieniker har i regel en akademisk utbildning. Det \u00e4r vanligt att ha civilingenj\u00f6rsutbildning eller naturvetenskaplig utbildning som kemist eller fysiker. Efter anst\u00e4llning kompletteras kunskaperna med intern utbildning p\u00e5 arbetsplatsen.  \n\n  \n\nMan kan ocks\u00e5 bli certifierad yrkes- och milj\u00f6hygieniker. Certifieringen genomf\u00f6rs av Svensk Yrkes- och Milj\u00f6hygienisk f\u00f6rening, SYMF. De svenska certifieringskriterierna och examineringsproceduren \u00e4r anpassade f\u00f6r att uppfylla de krav Internationella yrkeshygienikerf\u00f6reningen (IOHA) uppr\u00e4ttat. Syftet med att certifiera sig \u00e4r i f\u00f6rsta hand att garantera kvaliteten p\u00e5 det arbete som utf\u00f6rs. Eftersom det i dag inte finns n\u00e5gon etablerad yrkeshygienikerutbildning kan certifieringssystemet ocks\u00e5 fungera som st\u00f6d och riktlinjer vid val av utbildning f\u00f6r den som \u00e4r intresserad av omr\u00e5det."}