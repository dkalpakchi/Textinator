{"text": "Utbildning i biologi ges som program eller frist\u00e5ende kurser vid universitet och h\u00f6gskolor. Det finns utbildningsprogram med olika inriktningar, b\u00e5de p\u00e5 kanditat- och masterniv\u00e5. Se <a href=\"http://www.studera.nu/\" target=\"_blank\">studera.nu</a> f\u00f6r mer detaljerad information.   \n\n  \n\nUtbildning i bioinformatik, biomedicin och bioteknik finns som program och kurser vid universitet och h\u00f6gskolor.  \n\n  \n\nAtt kombinera en utbildning i biologi med kunskaper i exempelvis datavetenskap, juridik, ekonomi eller spr\u00e5k kan \u00f6ka m\u00f6jligheterna till anst\u00e4llning. Det \u00e4r ocks\u00e5 viktigt att kunna anv\u00e4nda sina teoretiska kunskaper f\u00f6r att skapa nya produkter och tj\u00e4nster. Detta \u00e4r viktigt bland annat inom life science omr\u00e5det som domineras av mindre f\u00f6retag som har stora krav p\u00e5 sig att f\u00e5 ut produkter p\u00e5 marknaden. Det inneb\u00e4r att f\u00f6retagen beh\u00f6ver personal med ett aff\u00e4rsm\u00e4ssigt f\u00f6rh\u00e5llningss\u00e4tt. Att vara en skicklig kommunikat\u00f6r \u00e4r ocks\u00e5 en viktig faktor i arbetslivet f\u00f6r m\u00e5nga biologer.   \n\n  \n\nKontakta studiev\u00e4gledarna vid respektive universitet eller h\u00f6gskola f\u00f6r n\u00e4rmare information om respektive utbildning och beh\u00f6righetskrav.  \n\n  \n\nMer information om studiev\u00e4gar och validering f\u00f6r den som \u00e4r nyanl\u00e4nd finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">uhr.se</a> och p\u00e5 <a href=\"http://www.valideringsinfo.se\" target=\"_blank\">valideringsinfo.se</a>"}