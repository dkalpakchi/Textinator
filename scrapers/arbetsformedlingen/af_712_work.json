{"text": "Maskinoperat\u00f6rer arbetar inom industrin. \n\n### Arbetsuppgifter\n\nMaskinoperat\u00f6rer styr och \u00f6vervakar maskiner som till exempel tappar upp p\u00e5 flaskor eller fyller p\u00e5 och f\u00f6rsluter f\u00f6rpackningar och beh\u00e5llare. Maskinerna styrs till stor del digitalt via en dator.\n\nDet kan till exempel vara olika drycker som tappas upp p\u00e5 flaskor inom livsmedelsindustrin, eller mediciner som fylls i burkar och f\u00f6rses med etiketter inom l\u00e4kemedelsindustrin. \n\nI arbetet ing\u00e5r att fylla p\u00e5 och t\u00f6mma den maskin man arbetar vid och ansvara f\u00f6r att produktionen flyter p\u00e5 utan l\u00e5ngvariga stopp. Det kan ocks\u00e5 ing\u00e5 att lasta de f\u00f6rpackade varorna ut p\u00e5 lager f\u00f6r att de ska kunna transporteras vidare d\u00e4rifr\u00e5n. \n\nMan sk\u00f6ter maskiner som packar, v\u00e4ger och emballerar varor, genom att till exempel svepa in dem i en skyddande plast. Varorna lastas p\u00e5 lastpallar och m\u00e4rks med till exempel fraktsedlar inf\u00f6r transport.\n\nI uppgifterna ing\u00e5r \u00e4ven enklare underh\u00e5llsarbeten.\n\n### Arbetstider\n\nSkiftarbete kan f\u00f6rekomma."}