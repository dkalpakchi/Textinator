{"text": "Gymnasieutbildning kan vara en bra grund f\u00f6r arbete som tryckare. Det Industritekniska programmet men \u00e4ven El- och energiprogrammet med inriktning automation f\u00f6rbereder v\u00e4l f\u00f6r arbete i grafisk industri. Teknikprogrammet, s\u00e4rskilt med ett fj\u00e4rde yrkesinriktat \u00e5r, kan ocks\u00e5 vara ett alternativ. Flera inriktningar p\u00e5 det estetiska programmet inneh\u00e5ller ocks\u00e5 delar som efterfr\u00e5gas i den grafiska branschen. L\u00e4s mer om olika yrkesinriktade utbildningar p\u00e5 <a href=\"http://www.gymnasieinfo.se\" target=\"_blank\">Gymnasieinfo.se</a>  \n\n  \n\nInformation om utbildningar inom industri finns ocks\u00e5 p\u00e5 <a href=\"http://www.teknikcollege.se\" target=\"_blank\">Teknikcollege</a>.  \n\nGrafiska F\u00f6retagen och GS-facket har \u00e4ven samlat information om utbildningsv\u00e4gar p\u00e5 <a href=\"http://www.grafx.se\" target=\"_blank\">grafx.se</a>  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}