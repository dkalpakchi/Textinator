{"text": "Alla besiktningstekniker m\u00e5ste vara certifierade. Certifieringen \u00e4r personlig och g\u00e4ller enbart de fordon och uppgifter som den omfattar. Certifikat g\u00e4ller i h\u00f6gst 4 \u00e5r och f\u00f6rnyas d\u00e4refter.  \n\n  \n\nEn l\u00e4mplig bakgrund f\u00f6r besiktningstekniker \u00e4r gymnasieutbildning, exempelvis Fordon- och transportprogrammet. Mer information om vilka beh\u00f6righetskrav som st\u00e4lls f\u00f6r certifiering finns p\u00e5 Transportstyrelsens webbplats.   \n\n  \n\nP\u00e5 <a href=\"http://www.swedac.se\" target=\"_blank\">Swedacs webbplats</a> finns f\u00f6rteckningar \u00f6ver vilka som har m\u00f6jlighet att certifiera besiktningstekniker. F\u00f6r nyanst\u00e4llda som saknar certifiering kan arbetsgivaren erbjuda grundutbildning.   \n\n  \n\nDet kan vara meriterande att ha C-k\u00f6rkort, erfarenhet av kundservice och spr\u00e5kkunskaper ut\u00f6ver svenska. B-k\u00f6rkort \u00e4r ett krav."}