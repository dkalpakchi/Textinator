{"text": "Stenmont\u00f6rer arbetar med b\u00e5de nyproduktion, renovering och underh\u00e5ll. De \u00e4r oftast anst\u00e4llda i mindre, specialiserade bygg- och anl\u00e4ggningsf\u00f6retag.\n\n### Arbetsuppgifter\n\nStenmont\u00f6ren monterar natursten, oftast i offentliga byggnader som hotell, kontor och banker. Det f\u00f6rekommer \u00e4ven att natursten monteras i k\u00f6k och badrum hos privatpersoner. De vanligaste arbetsuppgifterna \u00e4r att:\n\n### \u25cf L\u00e4gga golv\n\n\u25cf S\u00e4tta trappor\n\n### \u25cf Montera fasader\n\n  \nMaterialen som anv\u00e4nds \u00e4r oftast marmor, granit, skiffer och kalksten. Stenmont\u00f6ren beh\u00f6ver ha k\u00e4nsla f\u00f6r m\u00f6nster, f\u00e4rg och form eftersom montaget b\u00e5de fyller en praktisk och dekorativ funktion. I arbetet ing\u00e5r ofta att s\u00e5ga stenskivorna till l\u00e4mplig storlek och form med hj\u00e4lp av en vattens\u00e5g, innan monteringsarbetet tar vid.\n\n### Arbetsmilj\u00f6\n\nStenmont\u00f6rer arbetar b\u00e5de inom- och utomhus. Oftast handlar det om mindre, sj\u00e4lvst\u00e4ndiga arbeten. P\u00e5 stora byggen f\u00f6rekommer det att stenmont\u00f6ren arbetar i arbetslag. Arbetet \u00e4r ibland fysiskt kr\u00e4vande, men maskiner och lyftredskap underl\u00e4ttar arbetet. Resor och arbete utanf\u00f6r hemorten f\u00f6rekommer i vissa fall."}