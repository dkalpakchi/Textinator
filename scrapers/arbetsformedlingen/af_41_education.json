{"text": "Brandingenj\u00f6rsutbildning finns vid Lunds Tekniska H\u00f6gskola och Lule\u00e5 tekniska universitet och leder fram till brandingenj\u00f6rsexamen.   \n\n  \n\nLule\u00e5 tekniska universitet har \u00e4ven beteendevetenskapliga inslag som exempelvis riskhantering och ledarskap. Vid Lunds Tekniska H\u00f6gskola finns \u00e4ven civilingenj\u00f6rsutbildning i riskhantering, vilken syftar till att utbilda studenterna i att arbeta f\u00f6rebyggande inom omr\u00e5det skydd mot olyckor. Det inneb\u00e4r att identifiera och bed\u00f6ma risker, f\u00f6resl\u00e5 \u00e5tg\u00e4rder som minskar dem samt arbeta med ledningssystem som \u00e5stadkommer en l\u00e5g riskniv\u00e5.   \n\n  \n\nVid Lule\u00e5 tekniska universitet finns en civilingenj\u00f6rsutbildning i brandteknik som \u00e4r en p\u00e5byggnadsutbildning f\u00f6r dem som redan har en Brandingenj\u00f6rsexamen. Utbildningen ger en \u00f6kad kompetens inom brandteknik och ber\u00e4kning.  \n\n  \n\nBrandingenj\u00f6rsutbildningen kan byggas p\u00e5 med ytterligare utbildning vid Myndigheten f\u00f6r samh\u00e4llsskydd och beredskap. Efter genomg\u00e5ngen utbildning f\u00e5r man formell beh\u00f6righet att arbeta som r\u00e4ddningsledare i den kommunala r\u00e4ddningstj\u00e4nsten.  \n\n  \n\nL\u00e4s mer om utbildningar p\u00e5 <a href=\"http://www.utbildningsinfo.se\" target=\"_blank\">www.utbildningsinfo.se</a>"}