{"text": "F\u00f6r att bli antagen&nbsp;som kronofogdeaspirant m\u00e5ste man ha juristexamen och vara notariemeriterad eller ha erfarenhet som bed\u00f6ms som likv\u00e4rdig. Under det f\u00f6rsta \u00e5ret f\u00e5r kronofogdeaspiranten intern utbildning som omfattar 45 veckor varvad teori och praktik.  \n\n  \n\nNotariemeritering inneb\u00e4r att under tv\u00e5 \u00e5r tj\u00e4nstg\u00f6ra vid en tingsr\u00e4tt eller f\u00f6rvaltningsr\u00e4tt. Ett halv\u00e5r av tj\u00e4nstg\u00f6ringstiden kan ibland ske vid \u00e5klagar- eller kronofogdemyndighet, Skatteverket eller eventuellt n\u00e5gon annan myndighet.  \n\n  \n\nJuristutbildningen omfattar 4,5 \u00e5rs studier&nbsp;och finns vid flera universitet och h\u00f6gskolor. F\u00f6r mer information se&nbsp;<a href=\"http://www.studera.nu\" target=\"_blank\">studera.nu</a>&nbsp;eller respektive utbildningssamordnare.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}