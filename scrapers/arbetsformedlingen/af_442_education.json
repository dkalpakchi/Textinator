{"text": "L\u00e4kemedelskonsulenterna har varierande bakgrund. En del \u00e4r apotekare och receptarier. M\u00e5nga \u00e4r civilingenj\u00f6rer, exempelvis kemiingenj\u00f6rer, andra \u00e4r biologer eller ekonomer. Ytterligare andra har arbetat inom v\u00e5rdsektorn och \u00e4r ofta utbildade sjuksk\u00f6terskor. Det finns \u00e4ven andra m\u00f6jliga utbildningsbakgrunder. Man b\u00f6r dock ha en h\u00f6gskoleutbildning. Mer information om utbildningar finns p\u00e5 <a href=\"http://www.studera.nu\" target=\"_blank\">studera.nu</a>  \n\n  \n\nSedan man har blivit anst\u00e4lld p\u00e5 ett l\u00e4kemedelsf\u00f6retag f\u00f6ljer n\u00e5gon eller n\u00e5gra m\u00e5naders internutbildning p\u00e5 ett specifikt produktomr\u00e5de.  \n\n  \n\nF\u00f6r att bli auktoriserad l\u00e4kemedelskonsulent kr\u00e4vs godk\u00e4nt prov i l\u00e4kemedelsbranschens medicinska grundutbildning eller motsvarande. L\u00e4kemedelskonsulenten l\u00e4ser litteraturen p\u00e5 egen hand och examineras sedan av L\u00e4kemedelsakademin. Efter sex m\u00e5naders arbete p\u00e5 f\u00e4ltet blir man auktoriserad l\u00e4kemedelskonsulent f\u00f6r det f\u00f6retag d\u00e4r man \u00e4r anst\u00e4lld."}