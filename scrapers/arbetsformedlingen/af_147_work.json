{"text": "Arbetsplatsen kan variera beroende p\u00e5 vilken typ av uppdrag man har. \n\n### Arbetsuppgifter\n\nSom lokalguide informerar man om en speciell ort och dess omgivning. En guidning kan vara olika l\u00e5ng - allt fr\u00e5n en hel dag till en timme. Ibland kan en rundtur inneh\u00e5lla flera stopp vid olika sev\u00e4rdheter d\u00e4r lokalguiden ocks\u00e5 visar runt.\n\nSom guide kan arbetet ocks\u00e5 sp\u00e4nna \u00f6ver ett st\u00f6rre omr\u00e5de som till exempel ett l\u00e4n eller en region.\n\nSom guide vid ett f\u00f6retag (f\u00f6retagsguide), myndighet eller organisation informerar man om arbetsplatsen och dess verksamhet. Oftast \u00e4r d\u00e5 uppgiften som guide kombinerad med andra arbetsuppgifter.\n\nRundtursguiden arbetar p\u00e5 ett f\u00f6retag eller rederi som jobbar med sightseeing. Man kan d\u00e5 till exempel leda rundturer med buss eller b\u00e5t.\n\nP\u00e5 en del orter finns ocks\u00e5 taxiguider som k\u00f6r rundturer.\n\nDet finns ocks\u00e5 en kategori guider som visar naturomr\u00e5den, fiskeplatser och jaktomr\u00e5den. Dessa guider kan kallas vildmarksguider, naturguider eller fiskeguider.\n\nDe flesta guider arbetar s\u00e4songsvis som guide och kombinerar guidningen med n\u00e5got annat yrke. Vid hembygdsg\u00e5rdar och mindre mus\u00e9er kan arbetet som guide vara kombinerat med exempelvis tj\u00e4nst som inom vaktm\u00e4steri, reception eller administrativa uppgifter. \n\n### Arbetstider\n\nDet finns mycket f\u00e5 heltidsanst\u00e4llda guider."}