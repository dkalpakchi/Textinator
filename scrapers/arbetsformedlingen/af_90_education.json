{"text": "Vilken utbildning en finmekaniker beh\u00f6ver kan variera beroende p\u00e5 vilken inriktning i yrket man har t\u00e4nkt sig att arbeta inom. Vanligast \u00e4r att man beh\u00f6ver en utbildning inom verkstadsteknik och mekanik (finmekanik) eller elektronik, ibland b\u00e5da delarna. Utbildning i verkstadsteknik och elektronik finns inom gymnasiet.   \n\n  \n\nL\u00e4s mer om gymnasieutbildning p\u00e5 <a href=\"http://www.gymnasieinfo.se/\" target=\"_blank\">gymnasieinfo.se</a>   \n\n  \n\nInom <a href=\"http://www.yrkeshogskolan.se/\" target=\"_blank\">Yrkesh\u00f6gskolan</a> kan det finnas eftergymnasiala utbildningar inom omr\u00e5det, exempelvis Industriell elteknik och elektronik och hantverk. Yrkesh\u00f6gskoleutbildningarna omfattar 2 \u00e5rs studier vid normal studietakt och leder till yrkesh\u00f6gskolexamen.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  "}