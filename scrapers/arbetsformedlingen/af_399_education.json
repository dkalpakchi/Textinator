{"text": "Utbildning till pilot ges av <a href=\"http://www.yrkeshogskolan.se\" target=\"_blank\">Yrkesh\u00f6gskolan</a>. Flygutbildningar anordnas ocks\u00e5 av frist\u00e5ende utbildningsanordnare, till exempel <a href=\"http://www.svenskpilotutbildning.se/\" target=\"_blank\">Svensk Pilotutbildning</a>, <a href=\"http://www.tfhs.lu.se/\" target=\"_blank\">Trafikflygh\u00f6gskolan</a> eller <a href=\"http://www.bfsaa.se/\" target=\"_blank\">Scandinavian Avivation Academy</a>. Som pilot kan man ha olika niv\u00e5er av beh\u00f6righet. Flygskolornas utbildningar till dessa beh\u00f6righetsniv\u00e5er varierar.  \n\n  \n\nKontakta respektive utbildningsanordnare f\u00f6r information och beh\u00f6righetskrav. Bland annat st\u00e4lls medicinska krav och krav p\u00e5 att genomf\u00f6rt flygpsykologiskt l\u00e4mplighetstest. L\u00e4s mer om kraven hos <a href=\"http://www.transportstyrelsen.se/sv/luftfart/\" target=\"_blank\">Transportstyrelsen</a>.   \n\n  \n\nDet g\u00e5r \u00e4ven att utbilda sig till pilot utomlands. Ett allm\u00e4nt r\u00e5d \u00e4r att kontrollera att utbildningen uppfyller Transportstyrelsens krav.   \n\n  \n\nN\u00e4r man blir anst\u00e4lld vid ett flygbolag f\u00e5r man genomg\u00e5 internutbildning som ger beh\u00f6righet f\u00f6r den aktuella flygplanstypen, och man l\u00e4r sig de f\u00f6rh\u00e5llanden som r\u00e5der inom flygbolaget.   \n\n  \n\nPiloter vidareutbildas kontinuerligt under sina yrkesverksamma \u00e5r. Utveckling av ny teknik f\u00f6r till exempel navigering och nya flygplansmodeller g\u00f6r att kraven p\u00e5 pilotens tekniska kompetens \u00f6kar.   \n\n  \n\nArbetsspr\u00e5ket inom flyget \u00e4r vanligen engelska."}