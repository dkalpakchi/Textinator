{"text": "Grundutbildning till isoleringsmont\u00f6r finns inom gymnasieskolan p\u00e5 VVS- och fastighetsprogrammet, inriktning VVS. Efter examen s\u00f6ker man l\u00e4rlingsanst\u00e4llning (f\u00e4rdigutbildning) i ett f\u00f6retag. Efter cirka ett \u00e5r som l\u00e4rling g\u00f6r man ett branschprov f\u00f6r bli certifierad isoleringsmont\u00f6r. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>.  \n\n  \n\nDet vanligaste s\u00e4ttet att utbilda sig till isoleringsmont\u00f6r \u00e4r dock via f\u00f6retagsf\u00f6rlagd utbildning i ett isoleringsf\u00f6retag. I detta fall tar utbildningen cirka fyra \u00e5r. <a href=\"http://vvsyn.se/\" target=\"_blank\">VVSYN</a> (VVS-branschens Yrkesn\u00e4mnd) och <a href=\"http://www.isolering.org/\" target=\"_blank\">Isoleringsfirmornas f\u00f6rening</a> har mer information om utbildningsv\u00e4gar och branschcertifikat.   \n\n  \n\nAlternativa v\u00e4gar till grundutbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort \u00e4r ofta ett krav eller en merit vid anst\u00e4llning."}