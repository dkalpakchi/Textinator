{"text": "Krav och \u00f6nskem\u00e5l p\u00e5 utbildning varierar beroende p\u00e5 inriktning inom kundtj\u00e4nstverksamheten. F\u00f6r tj\u00e4nster som inte kr\u00e4ver att man har en speciell yrkesinriktning \u00e4r det vanligast att arbetsgivaren efterfr\u00e5gar gymnasieutbildning som l\u00e4gsta utbildningskrav. L\u00e4s mer om utbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>.  \n\n  \n\nDet \u00e4r vanligt att man f\u00e5r en introduktion och en betald utbildning i yrket som kundtj\u00e4nstmedarbetare. Oftast ing\u00e5r utbildning om samtalsteknik, hur man hanterar sv\u00e5ra samtal, hur man kommunicerar i skrift, kundhantering och information om f\u00f6retagets produkter och tj\u00e4nster.  \n\n  \n\nTidigare erfarenhet fr\u00e5n kundbem\u00f6tande och serviceyrken \u00e4r meriterande, men inte ett krav. Eftersom man jobbar mycket med telefon och datorn s\u00e5 \u00e4r det bra att ha ett intresse och/eller erfarenhet av teknik.M\u00e5nga arbetsgivare s\u00f6ker \u00e4ven personer med god kunskap i engelska, b\u00e5de i tal och skrift. \u00c4ven kunskaper i andra spr\u00e5k anses vara positivt."}