{"text": "Grundutbildning till larm- och s\u00e4kerhetstekniker finns p\u00e5 el- och energiprogrammet i gymnasieskolan, inriktning elteknik. L\u00e4s mer om utbildningar p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nDet \u00e4r vanligt att man f\u00f6rst g\u00e5r bredvid en erfaren larm- och s\u00e4kerhetstekniker innan man b\u00f6rjar arbeta sj\u00e4lvst\u00e4ndigt med installationer.  \n\n  \n\nB-k\u00f6rkort \u00e4r ofta ett krav vid anst\u00e4llning. Det \u00e4r vanligt att arbetsgivare kr\u00e4ver att man \u00e4r prickfri i belastningsregistret.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.   \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}