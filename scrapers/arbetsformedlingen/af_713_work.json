{"text": "## Sj\u00f6fartsyrken\n\nSamtliga yrken inom sj\u00f6farten arbetar p\u00e5 fartyg till sj\u00f6ss. Man kan vara anst\u00e4lld av ett rederi eller ett bemanningsbolag.\n\n### Arbetsuppgifter \n\nFartygsbef\u00e4let \u00e4r ansvarig f\u00f6r fartyget, bes\u00e4ttningen och lasten. Det \u00e4r bef\u00e4lhavaren som har mest erfarenhet av navigering och ansvar f\u00f6r s\u00e4kerheten p\u00e5 fartyget. Till exempel att det framf\u00f6rs p\u00e5 ett s\u00e4kert s\u00e4tt och \u00e4r bemannat enligt s\u00e4kerhetsbest\u00e4mmelser. Man sk\u00f6ter det administrativa ombord och kontakterna ut\u00e5t. Bef\u00e4lhavaren assisteras av en eller flera styrm\u00e4n.\n\nSom styrman \u00e4r man ansvarig f\u00f6r att framf\u00f6ra fartyget och f\u00f6r fartygets underh\u00e5ll. Man \u00f6vervakar lastning och lossning, ser till att fartyget lastas p\u00e5 r\u00e4tt s\u00e4tt. Det ing\u00e5r \u00e4ven att vara arbetsledare f\u00f6r d\u00e4ckspersonalen och ansvara f\u00f6r underh\u00e5llsarbete som reparationer, m\u00e5lning och liknande. \n\nMatroser arbetar med fartygets underh\u00e5ll s\u00e5 som att m\u00e5la, sm\u00f6rja, reparera och h\u00e5lla rent. Man hanterar trossar (de mkt grova rep som anv\u00e4nds vid f\u00f6rt\u00f6jning och avf\u00e4rd), h\u00e5ller utkik fr\u00e5n bryggan och g\u00e5r s\u00e4kerhetsrundor. Matroser \u00e4r med vid lastning och lossning och sk\u00f6ter till exempel kontrollen av fartygets kranar och truckar. \n\nMaskinbef\u00e4let som \u00e4ven kallas teknisk chef och har det \u00f6vergripande ansvaret f\u00f6r fartygets maskiner och den tekniska utrustningen ombord. I arbetet ing\u00e5r administrativt arbete som att sk\u00f6ta kontakten med rederiet och myndigheter, ekonomiskt ansvar f\u00f6r maskinomr\u00e5det samt ansvar f\u00f6r brandskyddet. Man ansvarar f\u00f6r det l\u00f6pande underh\u00e5llet och \u00f6vervakningen av driften av fartygets maskiner. Man planerar arbetet, best\u00e4ller reservdelar och \u00e4r arbetsledare f\u00f6r maskin- och underh\u00e5llspersonalen. \n\nDet finns en eller flera maskinister som ansvarar f\u00f6r det dagliga underh\u00e5llet av maskinerna. De leder arbetet f\u00f6r maskinpersonalen som arbetar med det mer praktiska underh\u00e5llet som att kontrollera, sm\u00f6rja och byta ut reservdelar p\u00e5 fartygets maskin.\n\n### Arbetsmilj\u00f6 \n\nBuller, vibrationer och sj\u00f6g\u00e5ng \u00e4r en del av arbetsmilj\u00f6n p\u00e5 ett fartyg. \n\n### Arbetstid \n\nMan bor och arbetar ombord p\u00e5 fartygen under l\u00e5nga perioder. Arbetstiderna varierar mellan olika fartyg. Ofta \u00e4r man till sj\u00f6ss lika l\u00e4nge som man \u00e4r ledig i land. Det vanligaste \u00e4r perioder p\u00e5 fyra till sex veckor till sj\u00f6ss. Vaktg\u00e5ng och jourtj\u00e4nstg\u00f6ring \u00e4r vanligt.\n\n### Arbetsmarknad utomlands\n\nArbetsmarknaden f\u00f6r bef\u00e4lstj\u00e4nsterna finns \u00e4ven utomlands p\u00e5 fartyg som inte \u00e4r svenska. De som arbetar som matroser eller maskinpersonal arbetar vanligtvis f\u00f6r svenska arbetsgivare."}