{"text": "Utbildningen till sj\u00f6- och flygr\u00e4ddningsledare \u00e4r 18 m\u00e5nader l\u00e5ng och ges internt vid Sj\u00f6fartsverket under en provanst\u00e4llning. Efter godk\u00e4nd utbildning blir man anst\u00e4lld som sj\u00f6- och flygr\u00e4ddningsledare. Man m\u00e5ste vara svensk medborgare och innan anst\u00e4llning m\u00e5ste du vara godk\u00e4nd efter s\u00e5 kallad registerkontroll (utdrag ur brottsregister med mera).  \n\n  \n\nF\u00f6r att kunna s\u00f6ka internutbildning till sj\u00f6r\u00e4ddningsledare kr\u00e4vs antingen l\u00e4gst sj\u00f6kaptensexamen eller flygbakgrund som flygledare, flygstridsledare, flight data operator FDO/FDA, flygledarassistent, briefing officer eller pilot eller navigat\u00f6r.   \n\n  \n\nBlivande r\u00e4ddningsledare m\u00e5ste kunna kommunicera obehindrat p\u00e5 svenska och engelska."}