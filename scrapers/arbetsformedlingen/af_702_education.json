{"text": "Kaf\u00e9bitr\u00e4den och baristor blir oftast uppl\u00e4rda p\u00e5 arbetsplatsen. Arbetsgivare st\u00e4ller s\u00e4llan utbildningskrav vid anst\u00e4llning, men det kan vara en f\u00f6rdel om man har g\u00e5tt en utbildning eller har erfarenhet av ett liknande yrke. Kassavana kan vara meriterande vid anst\u00e4llning.  \n\n  \n\nEn grundutbildning kan till exempel vara gymnasieskolans restaurang- och livsmedelsprogram. Mer information om gymnasieutbildning finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nBaristautbildningarna \u00e4r p\u00e5 olika niv\u00e5er, det kan vara allt fr\u00e5n grundutbildning till t\u00e4vlingsutbildning. Oftast str\u00e4cker sig kurstiden fr\u00e5n n\u00e5gra timmar till n\u00e5gra dagar, men det finns \u00e4ven l\u00e4ngre utbildningar.  \n\n  \n\nIbland st\u00e4lls krav p\u00e5 k\u00f6rkort B, till exempel f\u00f6r att kaf\u00e9bitr\u00e4den kan beh\u00f6va h\u00e4mta varor med bil.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}