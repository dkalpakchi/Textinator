{"text": "Konstn\u00e4rliga kandidatutbildningar med inriktning fri konst finns vid de statliga konsth\u00f6gskolorna i Stockholm, G\u00f6teborg, Malm\u00f6 och Ume\u00e5. Utbildningarna omfattar tre \u00e5rs heltidsstudier. Det finns \u00e4ven masterutbildningar p\u00e5 avancerad niv\u00e5. Hitta utbildningar p\u00e5 <a href=\"http://studera.nu\" target=\"_blank\">studera.nu</a>  \n\n  \n\nInom den eftergymnasiala utbildningsformen <a href=\"http://www.konstkulturutbildning.se/\" target=\"_blank\">konst- och kulturutbildningar</a> finns ett antal frist\u00e5ende skolor som har utbildningar i konst. Inom <a href=\"http://folkhogskola.nu\" target=\"_blank\">Folkh\u00f6gskolan</a> finns en m\u00e4ngd kurser och yrkesutbildningar.  \n\n  \n\nDet g\u00e5r ocks\u00e5 att bli framg\u00e5ngsrik konstn\u00e4r utan utbildning, men det tar oftast mycket l\u00e4ngre tid.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}