{"text": "En pr\u00e4st arbetar vanligtvis i en f\u00f6rsamling, men kan ocks\u00e5 arbeta p\u00e5 exempelvis sjukhus och f\u00e4ngelser. En pastor arbetar i en frikyrkof\u00f6rsamling.\n\n### Arbetsuppgifter\n\nEn pr\u00e4st leder gudstj\u00e4nster, f\u00f6rr\u00e4ttar dop, vigslar och begravningar. I det dagliga f\u00f6rsamlingsarbetet ger man bland annat samtalsst\u00f6d, leder konfirmandarbetet tillsammans med diakoner, musiker och f\u00f6rsamlingspedagoger samt samverkar med andra samh\u00e4llsakt\u00f6rer.\n\nEn pastor leder och planerar verksamheten i en frikyrkof\u00f6rsamling. I arbetet ing\u00e5r att leda gudstj\u00e4nster och h\u00e5lla m\u00f6ten. Man f\u00f6rr\u00e4ttar dop, vigslar och begravningar. Men ger \u00e4ven sj\u00e4lav\u00e5rd och undervisar i trosfr\u00e5gor.\n\n### Arbetstider\n\nArbetstiden \u00e4r oregelbunden, arbete p\u00e5 kv\u00e4llar och helger f\u00f6rekommer."}