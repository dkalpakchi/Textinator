{"text": "Man arbetar ofta inom olika institutioner eller behandlingshem. En institution eller behandlingshem kan drivas av staten, kommun, landsting eller privat.   \nMan kan ocks\u00e5 arbeta inom kriminalv\u00e5rden eller som integrationshandledare.\n\n### Arbetsuppgifter\n\nBehandlingsassistentens och socialpedagogens arbetsuppgifter \u00e4r likv\u00e4rdiga och bygger p\u00e5 samma grund. Arbetsgivarna anv\u00e4nder sig av olika titlar beroende p\u00e5 vilken titel som \u00e4r mest inarbetad hos den aktuella arbetsgivaren. \n\nBehandlingsassistenten engagerar sig i och st\u00f6ttar klienten i vardagliga saker som exempelvis fritidsaktiviteter, studier eller arbete. Man hj\u00e4lper och st\u00f6ttar klienterna \u00e4ven till att sk\u00f6ta vardagliga sysslor som matlagning, tv\u00e4tt och st\u00e4dning. Behandlingsassistenten hj\u00e4lper klienterna att f\u00f6rberedas f\u00f6r ett liv utanf\u00f6r institutionen eller behandlingshemmet. \n\nArbetet som behandlingsassistent handlar mycket om att samtala och lyssna. Man \u00e4r ett st\u00f6d f\u00f6r sina klienter. Det handlar ofta om att hj\u00e4lpa klienter att komma ur exempelvis ett drogberoende. Det kan ocks\u00e5 handla om att hj\u00e4lpa en person f\u00e5 perspektiv p\u00e5 sin bakgrund och p\u00e5 sikt hj\u00e4lpa klienten att leva ett sj\u00e4lvst\u00e4ndigt liv.\n\nEftersom de klienter man jobbar med ofta har ett missbruk- och/eller beroendeproblematik, en bakgrund med exempelvis sv\u00e5ra uppv\u00e4xtf\u00f6rh\u00e5llanden, kriminalitet med mera kan arbetet vara psykiskt kr\u00e4vande men ger mycket tillbaka till den som vill engagera sig i andra m\u00e4nniskor. \n\n### Arbetsmilj\u00f6\n\nOfta arbetar man inom formerna f\u00f6r n\u00e5got som kallas f\u00f6r medlevarskap. Medlevarskap inneb\u00e4r att man arbetar som om man bodde p\u00e5 institutionen. Det inneb\u00e4r att man arbetar b\u00e5de dagar, kv\u00e4llar- och n\u00e4tter. Det kallas f\u00f6r skiftarbete."}