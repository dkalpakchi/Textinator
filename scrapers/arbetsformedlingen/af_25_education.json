{"text": "F\u00f6r att utbilda sig till barnmorska m\u00e5ste man f\u00f6rst ha studerat det tre\u00e5riga sjuksk\u00f6terskeprogrammet och ha legitimation som sjuksk\u00f6terska. D\u00e4refter studerar man barnmorskeprogrammet under 1,5 \u00e5r. Efter slutf\u00f6rd utbildning ans\u00f6ker man om legitimation som barnmorska hos Socialstyrelsen. Det tar sammanlagt 4,5 \u00e5r att bli f\u00e4rdigutbildad barnmorska.  \n\n  \n\nBarnmorskeprogrammet \u00e4r en h\u00f6gskole- och universitetsutbildning p\u00e5 avancerad niv\u00e5. Den finns p\u00e5 flera orter i landet. F\u00f6r mer information om utbildningar och antagningskrav, se <a href=\"http://studera.nu\" target=\"_blank\">studera.nu</a>  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://legitimation.socialstyrelsen.se/sv\" target=\"_blank\">Socialstyrelsen</a>."}