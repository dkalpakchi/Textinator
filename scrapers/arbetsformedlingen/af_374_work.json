{"text": "## Automationstekniker\n\nAutomationstekniker arbetar framf\u00f6rallt inom process- och tillverkningsindustrin, men kan \u00e4ven arbeta med automation inom fastighetsbranschen. En del \u00e4r anst\u00e4llda som konsulter eller driver egen konsultverksamhet. Ett annat namn p\u00e5 yrkesrollen kan vara automationsingenj\u00f6r. En inriktning kan vara automations- och robotingenj\u00f6r med mer fokus p\u00e5 robotprogrammering.\n\n### Arbetsuppgifter\n\nBegreppet automation omfattar m\u00e4t- och styrsystem som syftar till att effektivisera och f\u00f6rb\u00e4ttra en produktionsprocess. Arbetet som automationstekniker \u00e4r b\u00e5de praktiskt och tekniskt inriktat. Automationstekniker arbetar \u00f6vergripande med att:\n\n\u25cf Installera, programmera, drifts\u00e4tta och underh\u00e5lla automatiserade anl\u00e4ggningar och maskiner\n\n### \u25cf Styra och \u00f6vervaka tillverkningsprocesser\n\n\u25cf Kontrollera, fels\u00f6ka och g\u00f6ra f\u00f6rebyggande underh\u00e5ll av maskiner och anl\u00e4ggningar\n\n### \u25cf Ta fram teknisk dokumentation och manualer\n\n\u25cf Planera investeringar\n\n### \u25cf Projektleda utvecklings- och f\u00f6r\u00e4ndringsarbeten\n\n\u25cf Samla in och analysera m\u00e4tv\u00e4rden\n\nAutomationstekniker arbetar \u00e4ven med att utveckla nya tekniska l\u00f6sningar inom industriell automation. Det kan handla om f\u00f6rb\u00e4ttring av befintliga anl\u00e4ggningar eller utveckling av nya anl\u00e4ggningar. D\u00e5 ing\u00e5r man ofta i en projektgrupp tillsammans med andra tekniker och ingenj\u00f6rer. Automationstekniker har ofta en arbetsledande eller projektledande roll.\n\n### Arbetsmilj\u00f6\n\nDet f\u00f6rekommer att automationsteknikern arbetar under tidspress eftersom ett avbrott i produktionen kan kosta mycket pengar. Resor b\u00e5de inom och utanf\u00f6r Sverige kan ing\u00e5 i arbetet f\u00f6r automationstekniker som arbetar p\u00e5 ett servicef\u00f6retag.\n\n### Arbetstid \n\nBeredskapstj\u00e4nst eller jourtj\u00e4nst ing\u00e5r ofta i arbetet vilket kan inneb\u00e4ra arbete p\u00e5 kv\u00e4llar, n\u00e4tter och helger."}