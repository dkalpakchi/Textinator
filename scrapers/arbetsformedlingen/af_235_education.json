{"text": "F\u00f6r att arbeta som ljudtekniker kr\u00e4vs oftast utbildning inom ljudteknik av n\u00e5got slag. Det finns m\u00e5nga olika varianter och inriktningar, b\u00e5de inom h\u00f6gskolan, p\u00e5 folkh\u00f6gskolor och p\u00e5 frist\u00e5ende skolor.  \n\n  \n\nGymnasieskolans h\u00f6gskolef\u00f6rberedande estetiska program, inriktning estetik och media, kan ge kunskap inom omr\u00e5det. Se <a href=\"http://gymnasieinfo.se\" target=\"_blank\">gymnasieinfo.se</a> f\u00f6r mer information.   \n\n  \n\nDet finns m\u00e5nga olika kurser och program inom ljudteknik, ljuddesign och musikproduktion vid landets h\u00f6gskolor. Se <a href=\"http://studera.nu\" target=\"_blank\">studera.nu</a> f\u00f6r mer information.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}