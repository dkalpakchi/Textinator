{"text": "Grundutbildning till inrednings- och m\u00f6belsnickare finns inom gymnasieskolan p\u00e5 hantverksprogrammet, inriktning finsnickeri. \u00c4ven industritekniska programmet kan ge relevanta kunskaper f\u00f6r yrket. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>.  \n\n  \n\nDet kr\u00e4vs ofta vidareutbildning inom <a href=\"http://yrkeshogskolan.se\" target=\"_blank\">Yrkesh\u00f6gskolan</a> f\u00f6r att arbeta som inrednings- och m\u00f6belsnickare. Mer information om aktuella yrkesh\u00f6gskoleutbildningar finns p\u00e5 deras hemsida.  \n\n  \n\nDet finns \u00e4ven h\u00f6gskoleutbildningar i m\u00f6belsnickeri p\u00e5 Mittuniversitet och Link\u00f6pings universitet. Se <a href=\"http://studera.nu\" target=\"_blank\">studera.nu</a> f\u00f6r mer information.  \n\n  \n\nM\u00f6belsnickare kan avl\u00e4gga prov f\u00f6r ges\u00e4ll- och m\u00e4starbrev.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg, kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}