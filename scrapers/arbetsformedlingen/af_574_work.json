{"text": "## Tatuerare\n\nM\u00e5nga tatuerare har egen verksamhet men det blir vanligare med anst\u00e4llningar i yrket. \n\n### Arbetsuppgifter\n\nTatuerarens arbete \u00e4r p\u00e5 m\u00e5nga s\u00e4tt detsamma som andra bildkonstn\u00e4rers. Skillnaden \u00e4r att att tatueraren arbetar med eldrivna tatueringsmaskiner utrustade med tuber och n\u00e5lar i olika storlekar. N\u00e5larna doppas i f\u00e4rg som har f\u00f6rdelats ut p\u00e5 en palett. \n\nEn annan skillnad \u00e4r att tatueraren s\u00e4llan v\u00e4ljer vilket motiv som ska avbildas, det g\u00f6r kunden. D\u00e4rf\u00f6r \u00e4r det viktigt att kunna lyssna p\u00e5 kundens \u00f6nskem\u00e5l om motiv och ge r\u00e5d om placering och storlek som passar kunden.\n\nDet finns m\u00e5nga s\u00e4tt att f\u00f6ra \u00f6ver bilden. Ett av de vanligaste s\u00e4tten \u00e4r att applicerar en stencil p\u00e5 huden som man jobbar utifr\u00e5n, men man kan ocks\u00e5 jobba mer fritt och skapa bilden p\u00e5 huden med hj\u00e4lp av pennor, s\u00e5 kallad frihands m\u00e5lning. Oavsett tillv\u00e4gag\u00e5ngss\u00e4tt s\u00e5 \u00e4r det viktigt att man f\u00f6rst\u00e5r arbetsmaterialet och f\u00f6rankrar med kunden hur resultatet kommer att bli. \n\nKunskap om hygien \u00e4r viktigt. En tatuerare skall ha full insyn i lagarna om egenkontroll och vara v\u00e4l insatt i de rekommendationer som finns fr\u00e5n socialstyrelsen. Arbetsytan och verktygen reng\u00f6rs mekaniskt och genom en steril process n\u00e4r det beh\u00f6vs.   \nF\u00f6rutom kunskaper om sterilprocessen s\u00e5 ska man \u00e4ven veta hur man s\u00e4kerst\u00e4ller arbetsytor s\u00e5v\u00e4l som allm\u00e4nna utrymmen. Socialstyrelsen utf\u00e4rdar rekommendationer och hygienr\u00e5d och milj\u00f6- och h\u00e4lsoskyddsn\u00e4mnden i kommunen ut\u00f6var tillsyn p\u00e5 tatuerarens verksamhet."}