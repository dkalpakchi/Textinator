{"text": "Grundutbildning till h\u00e5ltagare finns inom gymnasieskolan p\u00e5 bygg- och anl\u00e4ggningsprogrammet, inriktning husbyggnad. Efter examen s\u00f6ker man l\u00e4rlingsanst\u00e4llning (f\u00e4rdigutbildning) i ett f\u00f6retag. Efter cirka 1,5 \u00e5r som l\u00e4rling f\u00e5r man sitt yrkesbevis, f\u00f6rutsatt att man har en komplett grundutbildning. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>.  \n\n  \n\nAlternativa v\u00e4gar till grundutbildning \u00e4r via en av BYN godk\u00e4nd utbildningsgivare (vuxen- eller arbetsmarknadsutbildning) eller via en distansutbildning d\u00e4r BYN anordnar den teoretiska delen av utbildningen och d\u00e4r f\u00f6retaget st\u00e5r f\u00f6r den praktiska utbildningen. <a href=\"http://byn.se\" target=\"_blank\">BYN (Byggnadsindustrins Yrkesn\u00e4mnd)</a> har mer information om utbildningsv\u00e4gar och yrkesbevis. Kontakta din kommun f\u00f6r fr\u00e5gor om vuxenutbildning och din arbetsf\u00f6rmedlare f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort \u00e4r ofta ett krav vid anst\u00e4llning."}