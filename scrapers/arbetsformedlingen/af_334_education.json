{"text": "Uppl\u00e4rning sker p\u00e5 arbetsplatsen. Utbildning i olika slags saneringsarbeten ges inom branschen. Vid all typ av saneringsarbete kr\u00e4vs teoretisk och praktisk utbildning.   \n\n  \n\nArbete med asbestsanering kr\u00e4ver l\u00e4karintyg och godk\u00e4nd lugnr\u00f6ntgen. Man m\u00e5ste \u00e4ven ha tillst\u00e5nd fr\u00e5n Arbetsmilj\u00f6verket f\u00f6r att f\u00e5 jobba med asbest.  \n\n  \n\nB-k\u00f6rkort \u00e4r ofta ett krav. BE och C-k\u00f6rkort samt skyliftkort kan vara ett plus.  \n\n  \n\nVid industrisanering kan det vara bra att ha g\u00e5tt en s\u00e4kerhetsutbildning f\u00f6r arbete inom industrin.  \n\n  \n\nDet \u00e4r meriterande att ha erfarenhet av arbete med h\u00f6gtrycksaggregat, certifikat f\u00f6r heta arbeten samt ADR-intyg (vilket kr\u00e4vs f\u00f6r att f\u00e5 k\u00f6ra transporter med farligt gods). Erfarenhet fr\u00e5n byggsektorn kan ocks\u00e5 \u00f6ka m\u00f6jligheterna till jobb."}