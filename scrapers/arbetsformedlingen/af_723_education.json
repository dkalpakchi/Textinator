{"text": "F\u00f6r yrken inom datorservice \u00e4r teknisk eller naturvetenskaplig utbildning fr\u00e5n gymnasieskolan i kombination med ytterligare datautbildning ett minimum. Ibland kr\u00e4vs eftergymnasial utbildning, till exempel en datautbildning fr\u00e5n yrkesh\u00f6gskola eller h\u00f6gskola.   \n\n  \n\nF\u00f6r mer information om utbildningar, se <a href=\"http://www.gymnasieinfo.se\" target=\"_blank\">gymnasieinfo.se</a> eller <a href=\"http://www.yrkeshogskolan.se\" target=\"_blank\">yrkeshogskolan.se</a>  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nIT-tekniker som arbetar med service och support b\u00f6r ha bred kunskap om och intresse f\u00f6r datorer och kunskaper om b\u00e5de h\u00e5rdvara och mjukvara.  \n\n  \n\nDet \u00e4r viktigt med kunskaper i engelska eftersom IT-branschen \u00e4r internationell, i stort sett all dokumentation och referenslitteratur \u00e4r p\u00e5 engelska.   \n\n  \n\nB-k\u00f6rkort kan kr\u00e4vas vid arbete med kundbes\u00f6k."}