{"text": "Monteringsarbetet organiseras p\u00e5 olika s\u00e4tt vid olika f\u00f6retag inom biltillverkningsindustrin. Det finns exempelvis linjebaserad successiv p\u00e5byggnad eller montering vid flera monteringsstationer. \n\nTill gruppen fordonsmont\u00f6rer r\u00e4knas ocks\u00e5 p\u00e5byggarna, som arbetar inom Lastfordonsgruppen, LFG. De monterar skr\u00e4ddarsydda p\u00e5byggnader s\u00e5som sk\u00e5p, flak p\u00e5 lastbilar, lastmaskiner och sk\u00e5pbilar. Arbetet p\u00e5 LFG utg\u00f6rs till stor del av pl\u00e5tslageri-, bocknings- och svetsningsarbete p\u00e5 h\u00f6gh\u00e5llfast st\u00e5l.\n\n### Arbetsuppgifter\n\nFordonsmont\u00f6rer ing\u00e5r i ett arbetslag d\u00e4r arbetet handlar om att:\n\n\u25cf Rekvirera det material som beh\u00f6vs f\u00f6r monteringsarbetet  \n\u25cf Se till att underh\u00e5ll g\u00f6rs p\u00e5 utrustning inom det egna omr\u00e5det  \n\u25cf Se till att produktionen flyter j\u00e4mnt mellan arbetslagen och att produktionstider h\u00e5lls\n\n### \u25cf Kvalitetss\u00e4kra arbetet\n\n  \nDe flesta detaljerna sammanfogas genom skruvning, nitning eller svetsning. Svetsrobotar anv\u00e4nds f\u00f6r vissa arbetsmoment. Monteringsarbetet b\u00f6rjar med att rambalkar tillverkas och monteras till en ram. Sedan monteras framaxel och bakaxel, r\u00f6rsystem f\u00f6r tryckluft, hydraulik och avgassystem. \n\nSlutligen monteras v\u00e4xell\u00e5dan och motorn. Monteringen av f\u00f6rbr\u00e4nningsmotorer \u00e4r delvis automatiserad, alla detaljer som finns inne i motorn, till exempel vevaxlar, kamaxlar och oljepumpar kan automatmonteras. Det g\u00e4ller \u00e4ven motorernas k\u00e5por. Monteringen utf\u00f6rs av robotar och mont\u00f6rens arbete \u00e4r att \u00f6vervaka de processtyrda maskinerna. Arbetet kan \u00e4ven omfatta programmering av styrsystem f\u00f6r robotarna.\n\nN\u00e4r monteringen \u00e4r klar testas och kontrolleras olika funktioner. Varje lastbil provk\u00f6rs av provf\u00f6rare p\u00e5 testbana. P\u00e5 personvagnssidan sker testen p\u00e5 varje bil i en elektronisk simulator medan provk\u00f6rning sker stickprovsvis.\n\n### Arbetsmilj\u00f6\n\nFordonsmont\u00f6rerna anv\u00e4nder mest handmaskiner, tryckluftsdrivna skruvdragare och momentnycklar samt specialverktyg vid monteringen.. Lyftutrustningar av olika slag anv\u00e4nds. F\u00f6r vissa arbetsmoment anv\u00e4nds \u00e4ven datorer som hj\u00e4lpmedel.\n\n### Arbetstider\n\nSkiftarbete f\u00f6rekommer."}