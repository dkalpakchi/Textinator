{"text": "Det finns inga nationella regler f\u00f6r vilken utbildning som kr\u00e4vs f\u00f6r att bli ambulanssjukv\u00e5rdare. Kraven p\u00e5 utbildning och erfarenhet kan skilja sig \u00e5t mellan olika landsting/regioner. Det \u00e4r dock vanligt att ambulanssjukv\u00e5rdare har en undersk\u00f6terskeutbildning fr\u00e5n gymnasieskolans v\u00e5rd- och omsorgsprogram (eller motsvarande) och en vidareutbildning i ambulanssjukv\u00e5rd. Vidareutbildning till ambulanssjukv\u00e5rdare finns p\u00e5 <a href=\"http://yrkeshogskolan.se\" target=\"_blank\">Yrkesh\u00f6gskolan</a> och omfattar ett \u00e5rs studier.  \n\n  \n\nL\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nB-k\u00f6rkort kr\u00e4vs alltid vid anst\u00e4llning. C och C1-k\u00f6rkort \u00e4r meriterande. Det \u00e4r vanligt att arbetsgivare testar den fysiska f\u00f6rm\u00e5gan innan anst\u00e4llning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}