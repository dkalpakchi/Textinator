{"text": "Uppdragsgivarna kr\u00e4ver ofta att \u00f6vers\u00e4ttaren har universitetsutbildning. Det finns ett antal universitetsutbildningar i \u00f6vers\u00e4ttning p\u00e5 kandidatniv\u00e5, p\u00e5 avancerad niv\u00e5 samt kortare kurser. Mer information om utbildningar och antagningskrav finns p\u00e5 <a href=\"http://studera.nu\" target=\"_blank\">studera.nu</a>  \n\n  \n\nEn utbildningsv\u00e4g \u00e4r att studera spr\u00e5k p\u00e5 h\u00f6gskoleniv\u00e5 f\u00f6ljt av kompletterande eller specialiserade kurser/program i \u00f6vers\u00e4ttning. \u00d6vers\u00e4ttare beh\u00f6ver framf\u00f6rallt ha mycket goda kunskaper i m\u00e5lspr\u00e5ket, det spr\u00e5k man \u00f6vers\u00e4tter till. Men det kr\u00e4vs ocks\u00e5 goda kunskaper i k\u00e4llspr\u00e5ket, det spr\u00e5k man \u00f6vers\u00e4tter fr\u00e5n.  \n\n  \n\nDet \u00e4r <a href=\"http://www.kammarkollegiet.se/\" target=\"_blank\">Kammarkollegiet</a> som auktoriserar och f\u00f6r register \u00f6ver auktoriserade \u00f6vers\u00e4ttare f\u00f6r samh\u00e4llets behov. Auktoriserad \u00f6vers\u00e4ttare \u00e4r en skyddad titel. F\u00f6r att bli auktoriserad \u00f6vers\u00e4ttare m\u00e5ste man bli godk\u00e4nd p\u00e5 ett \u00f6vers\u00e4ttningsprov som Kammarkollegiet h\u00e5ller \u00e5rligen.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://www.kammarkollegiet.se/\" target=\"_blank\">Kammarkollegiet</a>.  \n\n  \n\nDu som har ett annat modersm\u00e5l \u00e4n svenska, exempelvis arabiska, somaliska, dari, persiska och tigrinja, kan v\u00e4nda dig till \u00f6vers\u00e4ttarf\u00f6reningar eller \u00f6vers\u00e4ttningsbyr\u00e5er f\u00f6r mer information om hur du kan jobba som \u00f6vers\u00e4ttare."}