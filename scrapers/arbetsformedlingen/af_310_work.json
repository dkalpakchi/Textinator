{"text": "Det finns processoperat\u00f6rer inom en m\u00e4ngd olika f\u00f6retag inom den kemiska basindustrin. \n\n### Arbetsuppgifter\n\nProcessoperat\u00f6rer \u00f6vervakar och styr tillverkningen med hj\u00e4lp av datorer fr\u00e5n ett kontrollrum. Processoperat\u00f6ren har en helhetssyn \u00f6ver processfl\u00f6det. Arbetsuppgifterna varierar beroende p\u00e5 tillverkningen och antalet personer som ing\u00e5r i arbetslaget. Nedanst\u00e5ende uppgifter f\u00f6rekommer inom de flesta omr\u00e5den:\n\n### \u25cf Process\u00f6vervakning\n\n\u25cf Processtyrning\n\n### \u25cf L\u00f6sa akuta produktionsst\u00f6rningar\n\n\u25cf Provtagning och produktkontroll\n\n### \u25cf F\u00f6rebyggande underh\u00e5ll\n\n\u25cf Kontroll av belastningar p\u00e5 inre och yttre milj\u00f6  \n\u25cf Ing\u00e5 i utvecklingsprojekt om produktions- och kvalitetsh\u00f6jande f\u00f6r\u00e4ndringsarbete\n\nAtt \u00f6vervaka och f\u00f6lja processen \u00e4r en viktig del av arbetet. Processen dokumenteras ofta skriftligt. Driftinformationen anv\u00e4nds f\u00f6r att f\u00f6rb\u00e4ttra driften och f\u00f6r att analysera driftst\u00f6rningar. Om en driftst\u00f6rning intr\u00e4ffar larmar datorn. Det kan till exempel handla om att koncentrationen av en substans \u00e4r f\u00f6r l\u00e5g eller att det har blivit stopp. Ibland kan enbart systemet r\u00e4tta till felet, i det h\u00e4r exemplet genom att sl\u00e4ppa p\u00e5 fl\u00f6det och tillf\u00f6ra mer av kemikalien. \n\nI andra fall m\u00e5ste processoperat\u00f6ren \u00e5tg\u00e4rda felet och justera fl\u00f6det, d\u00e5 sker arbetet i fabriken. Vid driftst\u00f6rningar m\u00e5ste processoperat\u00f6ren kunna processen och k\u00e4nna till utrustningen f\u00f6r att snabbt agera och fatta beslut. Ett avbrott i produktionen eller en produkt som inte h\u00e5ller r\u00e4tt kvalitet kan kosta mycket pengar.\n\nOm r\u00e5varan \u00e4r flytande transporteras r\u00e5varorna i r\u00f6r till cisterner och andra anl\u00e4ggningar. Via datorsk\u00e4rmarna f\u00f6ljer processoperat\u00f6ren hur r\u00e5varorna fl\u00f6dar i ledningarna. St\u00e4ndigt kommer information om exempelvis tryck, fl\u00f6den och temperatur i processen.\n\nAndra exempel p\u00e5 arbetsuppgifter kan vara att starta pumpar, \u00f6ppna ventiler, g\u00f6ra omkopplingar och kontroller. I arbetet ing\u00e5r ocks\u00e5 att sk\u00f6ta enklare service- och underh\u00e5llsarbeten.\n\n### Arbetsmilj\u00f6\n\nL\u00e4kemedelsindustrins anl\u00e4ggningar skiljer sig fr\u00e5n milj\u00f6n i en f\u00e4rgfabrik eller vid ett oljeraffinaderi, huvudsakligen p\u00e5 grund av kraven p\u00e5 renhet. \n\n### Arbetstider\n\nDet \u00e4r vanligt med skiftarbete."}