{"text": "## Underwriter\n\nUnderwriter kan vara anst\u00e4llda av f\u00f6rs\u00e4kringsbolag och bolag inom exempelvis finansbranschen. \n\n### Arbetsuppgifter\n\nUnderwritern \u00e4r ofta specialiserade p\u00e5 en viss slags f\u00f6rs\u00e4kring. Det kan till exempel handla om flyg, ansvars- eller marinf\u00f6rs\u00e4kringar. Underwritern arbetar med komplexa risker och bed\u00f6mer om f\u00f6rs\u00e4kringsbolaget ska f\u00f6rs\u00e4kra risken. F\u00f6r att kunna fatta beslut utreder och analyserar underwritern och tar exempelvis fram statistik \u00f6ver tidigare intr\u00e4ffade skador. Som underwriter har man nytta av att vara bra p\u00e5 att analysera situationer och ta med hj\u00e4lp av siffror ta fram fakta som beh\u00f6vs f\u00f6r att fatta beslut.\n\nDet \u00e4r vanligt att underwritern har en kombination av arbetsuppgifter. Det kan till exempel arbeta med att utarbeta f\u00f6rs\u00e4kringsl\u00f6sningar f\u00f6r kunder och sedan bed\u00f6ma vilken risk de utg\u00f6r och d\u00e4refter best\u00e4mma premien, det vill s\u00e4ga vad kunde ska betala f\u00f6r f\u00f6rs\u00e4kringen. Ibland kan jobbet ocks\u00e5 inneb\u00e4ra att ta fram nya f\u00f6rs\u00e4kringsprodukter.\n\nDen risk f\u00f6rs\u00e4kringsbolaget tar vid f\u00f6rs\u00e4kringar utreds av riskbed\u00f6maren. Riskbed\u00f6maren g\u00f6r utredningar f\u00f6r att fastst\u00e4lla premierna och andra f\u00f6rs\u00e4kringsvillkor. Man inventerar och analyserar riskerna, vilket inneb\u00e4r att g\u00e5 igenom vilka skador som kan uppst\u00e5, exempelvis p\u00e5 grund av brand eller avbrott i produktionen p\u00e5 ett f\u00f6retag. Riskbed\u00f6maren arbetar ocks\u00e5 f\u00f6rebyggande, med till exempel information till f\u00f6rs\u00e4kringstagaren, f\u00f6r att f\u00f6rhindra att skador ska uppst\u00e5. \n\n### Arbetsmilj\u00f6 \n\nAtt arbeta som underwriter \u00e4r till st\u00f6rsta delen ett kontorsjobb med m\u00e5nga kontakter. Det kan \u00e4ven f\u00f6rekomma en del resor."}