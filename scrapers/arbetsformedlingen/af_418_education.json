{"text": "Det finns inga formella utbildningskrav f\u00f6r yrket men det \u00e4r bra att ha avslutat ett gymnasieprogram, till exempel ett yrkesf\u00f6rberedande program. L\u00e4s mer om olika utbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se </a>  \n\n  \n\nB-k\u00f6rkort kan kr\u00e4vas vid anst\u00e4llning eftersom tj\u00e4nsteresor ibland f\u00f6rekommer. Kunskap eller erfarenhet inom el och VVS-teknik kan vara meriterande. Truckkort kan efterfr\u00e5gas vid anst\u00e4llning p\u00e5 sjukhus. Erfarenhet av hantverksyrken \u00e4r meriterande liksom praktiska kunskaper om fastighetssk\u00f6tsel. IT-kunskaper och datorvana \u00e4r en f\u00f6ruts\u00e4ttning eftersom m\u00e5nga arbetsuppgifter har ett teknikinneh\u00e5ll. Traktorvana/traktorkort kan vara en merit f\u00f6r vissa inriktningar.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}