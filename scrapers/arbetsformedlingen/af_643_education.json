{"text": "Grundl\u00e4ggande utbildning finns p\u00e5 gymnasieskolans el- och energiprogram. Efter utbildningen kr\u00e4vs en yrkesh\u00f6gskoleutbildning inom j\u00e4rnv\u00e4gsspecifik signalteknik.  \n\n  \n\nDet finns \u00e4ven en riksrekryterande gymnasieutbildning inom el- och energiprogrammet som utbildar inom signalteknik. Utbildningen ger m\u00f6jlighet till jobb direkt efter gymnasiet.  \n\n  \n\nF\u00f6r mer information om el- och energiprogrammet, se <a href=\"http://gymnasieinfo.se\" target=\"_blank\">gymnasieinfo.se</a>.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\n<a href=\"http://yrkeshogskolan.se\" target=\"_blank\">Yrkesh\u00f6gskolan</a> har information om eftergymnasiala utbildningar inom signalteknik.  \n\n  \n\nDet kan ocks\u00e5 finnas m\u00f6jlighet att g\u00e5 en f\u00f6retagsanpassad utbildning via <a href=\"http://www.jarnvagsskolan.se/sv/index.aspx\" target=\"_blank\">Trafikverket</a>. D\u00e5 anst\u00e4lls man f\u00f6rst hos en j\u00e4rnv\u00e4gsentrepren\u00f6r som bekostar utbildningen.  \n\n  \n\nF\u00f6r att anst\u00e4llas kr\u00e4vs att man blir godk\u00e4nd f\u00f6r de medicinska krav som st\u00e4lls f\u00f6r alla som jobbar i s\u00e4kerhetstj\u00e4nst p\u00e5 j\u00e4rnv\u00e4g. <a href=\"http://transportstyrelsen.se\" target=\"_blank\">Transportstyrelsen</a> har mer information om vilka kraven \u00e4r.  \n\n  \n\nB-k\u00f6rkort \u00e4r ett krav vid anst\u00e4llning. BE-k\u00f6rkort och C-k\u00f6rkort kan vara meriterande.  \n\n  \n\nSignaltekniker kan vidareutbilda sig till s\u00e4kerhetskontrollant."}