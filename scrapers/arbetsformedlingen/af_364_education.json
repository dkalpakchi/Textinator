{"text": "Det finns en m\u00e4ngd olika utbildningar med varierande l\u00e4ngd inom grafisk formgivning, till exempel inom gymnasieskola, yrkesh\u00f6gskola, h\u00f6gskola och universitet samt frist\u00e5ende kommunikationsskolor.  \n\n  \n\nEn grafisk formgivare beh\u00f6ver ha goda kunskaper i upphovsr\u00e4ttslagstiftningen, b\u00e5de som k\u00f6pare och s\u00e4ljare av form. Kunskap i ekonomi \u00e4r v\u00e4rdefull f\u00f6r att kunna planera ett projekt. Det g\u00e4ller ocks\u00e5 kunskap om upphandling och f\u00f6rs\u00e4ljning.  \n\n  \n\nF\u00f6r mer information om utbildningar, se <a href=\"http://gymnasieinfo.se\" target=\"_blank\">gymnasieinfo.se</a>, <a href=\"http://studera.nu\" target=\"_blank\">studera.nu</a> eller <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}