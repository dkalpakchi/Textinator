{"text": "Utbildning till lastbilsf\u00f6rare ges p\u00e5 Fordons- och transportprogrammet inom gymnasieskolan. Se <a href=\"http://www.gymnasieinfo.se\" target=\"_blank\">gymnasieinfo.se</a> f\u00f6r mer information.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\n\u00c5ldersgr\u00e4nsen f\u00f6r att f\u00e5 k\u00f6ra medeltung lastbil (beh\u00f6righeterna C1 och C1E) \u00e4r 18 \u00e5r. \u00c5ldersgr\u00e4nsen f\u00f6r beh\u00f6righeterna C (tung lastbil) och CE (tung lastbil med sl\u00e4p) \u00e4r 21 \u00e5r. Den som genomg\u00e5r yrkesf\u00f6rarutbildning till lastbilsf\u00f6rare kan f\u00e5 k\u00f6rkort med beh\u00f6righeter C och CE fr\u00e5n 18 \u00e5rs \u00e5lder f\u00f6r att f\u00e5 utf\u00f6ra s\u00e5dana transporter.  \n\n  \n\nAll information om kraven f\u00f6r k\u00f6rkort f\u00f6r lastbil finns p\u00e5 <a href=\"http://www.korkortsportalen.se\" target=\"_blank\">K\u00f6rkortsportalen</a>.  \n\n  \n\nGrundl\u00e4ggande utbildning leder efter godk\u00e4nt prov till ett yrkeskompetensbevis. Yrkeskompetensbeviset m\u00e5ste f\u00f6rnyas vart femte \u00e5r hos utbildningsanordnare som har tillst\u00e5nd av Transportstyrelsen. I dag \u00e4r alla yrkesf\u00f6rare f\u00f6r C1, C1E, C-, CE-, D1, D1E, D- eller DE-fordon inom EU, EES samt Norge, Island och Liechtenstein skyldiga att ha ett yrkeskompetensbevis.   \n\n  \n\nL\u00e4s mer om yrkesf\u00f6rarkompetens p\u00e5 <a href=\"http://www.transportstyrelsen.se\" target=\"_blank\">Transportstyrelsen</a>.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}