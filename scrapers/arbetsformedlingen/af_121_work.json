{"text": "F\u00f6rsamlingspedagoger arbetar inom kyrkan. Det \u00e4r ett krav att vara medlem i Svenska kyrkan.\n\n### \n\nArbetsuppgifter  \nAtt vara f\u00f6rsamlingspedagog handlar om att undervisa, ber\u00e4tta och samtala om tro. Ansvaret f\u00f6r och&nbsp;m\u00f6tet med barn och ungdomar \u00e4r i centrum och man deltar mycket i olika n\u00e4tverk och grupper. \n\nF\u00f6rsamlingspedagogen organiserar till exempel studiecirklar, aktiviteter f\u00f6r barn och l\u00e4gervistelser. Ibland \u00e4r f\u00f6rsamlingspedagogen sj\u00e4lv gruppledare. I arbetsuppgifterna ing\u00e5r att delta i konfirmandarbetet - oftast tillsammans med en pr\u00e4st. \n\nAtt ha kontakt med skolan, samarbetspartners inom kommunen eller ungdomsorganisationer \u00e4r en naturlig del i uppdraget.\n\nF\u00f6rsamlingens informationsverksamhet kan ocks\u00e5 vara f\u00f6rsamlingspedagogens ansvar.\n\n### Arbetstider\n\nDet \u00e4r vanligt med arbete kv\u00e4llar och helger."}