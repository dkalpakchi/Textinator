{"text": "Grundutbildning till m\u00e5lare finns inom gymnasieskolan p\u00e5 bygg- och anl\u00e4ggningsprogrammet, inriktning m\u00e5leri. D\u00e4refter s\u00f6ker man l\u00e4rlingsanst\u00e4llning (f\u00e4rdigutbildning) i ett f\u00f6retag och utbildar sig under cirka tv\u00e5 \u00e5r. Efter l\u00e4rlingsutbildningen g\u00f6r man ett ges\u00e4llprov och vid godk\u00e4nnande f\u00e5r man ett examensbevis som visar att man uppfyller branschkraven. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nMan kan ocks\u00e5 l\u00e4sa m\u00e5lerikurser p\u00e5 en vuxenutbildning under cirka ett \u00e5r och d\u00e4refter s\u00f6ka l\u00e4rlingsanst\u00e4llning p\u00e5 ett m\u00e5lerif\u00f6retag. L\u00e4rlingsutbildningen blir i detta fall cirka tre \u00e5r. Kontakta din kommun f\u00f6r fr\u00e5gor om vuxenutbildning.  \n\n  \n\n\u00c4r man 19 \u00e5r eller \u00e4ldre kan man sj\u00e4lv s\u00f6ka l\u00e4rlingsplats i ett m\u00e5lerif\u00f6retag och utbilda sig som l\u00e4rling i individuell utbildning. D\u00e5 st\u00e5r f\u00f6retaget f\u00f6r den praktiska och yrkesteoretiska utbildningen. Det tar cirka fyra \u00e5r att utbilda sig p\u00e5 detta s\u00e4tt.  \n\n  \n\n<a href=\"http://malare.nu\" target=\"_blank\">M\u00e5leribranschens yrkesn\u00e4mnd</a> har mer information om utbildningsv\u00e4gar och yrkesbevis.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}