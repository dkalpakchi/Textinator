{"text": "Processoperat\u00f6rer arbetar inom tillverkningsindustrin.\n\n### Arbetsuppgifter\n\nProcessoperat\u00f6rer \u00f6vervakar och styr tillverkningen med hj\u00e4lp av datorer fr\u00e5n ett kontrollrum. Processoperat\u00f6ren har en helhetssyn \u00f6ver processfl\u00f6det. Arbetsuppgifterna varierar beroende p\u00e5 tillverkningen och antalet personer som ing\u00e5r i arbetslaget. Nedanst\u00e5ende uppgifter f\u00f6rekommer inom de flesta omr\u00e5den:\n\n### \u25cf Process\u00f6vervakning\n\n\u25cf Processtyrning\n\n### \u25cf L\u00f6sa akuta produktionsst\u00f6rningar\n\n\u25cf Provtagning och produktkontroll\n\n### \u25cf F\u00f6rebyggande underh\u00e5ll\n\n\u25cf Kontroll av belastningar p\u00e5 inre och yttre milj\u00f6  \n\u25cf Ing\u00e5 i utvecklingsprojekt om produktions- och kvalitetsh\u00f6jande f\u00f6r\u00e4ndringsarbete\n\nEn processoperat\u00f6rs huvuduppgift \u00e4r att styra och kontrollera en tillverkningsprocess. Det g\u00f6rs fr\u00e5n kontrollrum d\u00e4r varje delmoment i processen \u00f6vervakas. Genom att information samlas in ute i processen och visas i form av olika m\u00e4tv\u00e4rden kan processoperat\u00f6ren f\u00f6lja vad som sker i produktionen. Kontinuerlig provtagning i processernas olika steg ing\u00e5r ocks\u00e5 i arbetet.\n\nOm ett fel uppst\u00e5r i produktionen utl\u00f6ses ett larm. Processoperat\u00f6rens m\u00e5ste d\u00e5 hitta felet och se till att det \u00e5tg\u00e4rdas. Ibland kan situationen l\u00f6sas direkt fr\u00e5n kontrollrummet, men det h\u00e4nder ocks\u00e5 att operat\u00f6ren m\u00e5ste ut i produktionen f\u00f6r att \u00e5tg\u00e4rda felet p\u00e5 plats eller larma f\u00f6retagets underh\u00e5llsavdelning. Det \u00e4r viktigt att g\u00f6ra en riktig felanalys och att arbeta snabbt eftersom ett stop i produktionen \u00e4r mycket kostsamt. \n\nEn processoperat\u00f6r vid en massafabrik arbetar i anknytning till n\u00e5got av de olika stegen i processen fr\u00e5n massaved (stockar) till f\u00e4rdig pappersmassa. \n\nProcessoperat\u00f6rer inom pappersindustrin kontrollerar de olika stegen i tillverkningen fr\u00e5n massa till f\u00e4rdigt papper. Bland annat kontrolleras fl\u00f6deshastigheter, papperets fuktighet och temperatur.\n\nB\u00e5de inom pappers och massa industrin \u00e4r arbetet som processoperat\u00f6r ett lagarbete. Produktionsledaren \u00e4r n\u00e4rmaste chef och ansvarar f\u00f6r ett eller flera arbetslag. \n\n### Arbetstider\n\nDet \u00e4r vanligt med skiftarbete."}