{"text": "Grundutbildning till byggnadspl\u00e5tslagare finns inom gymnasieskolan p\u00e5 bygg- och anl\u00e4ggningsprogrammet, inriktning pl\u00e5tslageri. Se <a href=\"http://gymnasieinfo.se\" target=\"_blank\">gymnasieinfo.se</a> f\u00f6r mer information. Efter examen s\u00f6ker man l\u00e4rlingsanst\u00e4llning (f\u00e4rdigutbildning) i ett f\u00f6retag. Efter ca tv\u00e5 \u00e5r som l\u00e4rling avl\u00e4gger man yrkesexamen och f\u00e5r sitt yrkesbevis som pl\u00e5tslagare, f\u00f6rutsatt att man har en komplett grundutbildning.  \n\n  \n\nOm gymnasieskolan inte har inriktningen pl\u00e5tslageri kan man l\u00e4sa k\u00e4rn\u00e4mnena p\u00e5 bygg- och anl\u00e4ggningsprogrammet i skolan och f\u00e5 den praktiska utbildningen genom ett pl\u00e5tslagerif\u00f6retag. I det fallet f\u00e5r man kompletterande utbildning vid branschens skola, PVF Teknikcentrum i Katrineholm.   \n\n  \n\nDet kan ocks\u00e5 finnas m\u00f6jlighet att f\u00e5 hela utbildningen genom l\u00e4rlingsanst\u00e4llning i ett f\u00f6retag. Modellen kr\u00e4ver kompletterande utbildning p\u00e5 PVF Teknikcentrum. Denna utbildningsv\u00e4g tar cirka fyra \u00e5r.  \n\n  \n\nAlternativa v\u00e4gar till grundutbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nMer information finns p\u00e5 <a href=\"http://pvf.se/\" target=\"_blank\">PVF Yrke och Utbildning</a>."}