{"text": "F\u00f6r att bli bergarbetare kan man studera bygg- och anl\u00e4ggningsprogrammet p\u00e5 gymnasiet. L\u00e4s mer om gymnasieutbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nI Filipstad finns det en lokal inriktning av bygg- och anl\u00e4ggningsprogrammet d\u00e4r det tredje \u00e5ret \u00e4r inriktat mot bergteknik. Denna utbildning har riksintag, vilket betyder att det g\u00e5r att s\u00f6ka utbildningen oavsett var i landet man bor. Det finns \u00e4ven vuxenutbildning mot bergarbete i Lycksele. Utbildningen \u00e4r 1 \u00e5r l\u00e5ng.  \n\n  \n\nBergarbetare kan ocks\u00e5 kallas f\u00f6r bergspr\u00e4ngare vilket inneb\u00e4r att de har spr\u00e4ngkort och beh\u00f6righet att ladda och avlossa spr\u00e4ngladdningar. Bergarbetare inom bygg- och anl\u00e4ggning har i grunden liknande utbildning och kunskap som en bergarbetare som \u00e4r utbildad f\u00f6r arbete i gruva. Men det finns skillnader i teknik och maskiner som anv\u00e4nds. Det inneb\u00e4r att en bergarbetare som arbetat inom bygg och anl\u00e4ggning kan arbeta som bergarbetare i gruva och tv\u00e4rtom efter bara kortare, kompletterande utbildning. F\u00f6r att delta i spr\u00e4ngningsarbete kr\u00e4vs att man \u00e4r 18 \u00e5r och har spr\u00e4ngkort."}