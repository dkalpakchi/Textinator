{"text": "En bra grundutbildning f\u00f6r den som vill bli hovslagare kan vara gymnasieskolans naturbruksprogram.Mer information finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nF\u00f6r att bli utbildad hovslagare i Sverige idag beh\u00f6ver man g\u00e5 en eftergymnasial utbildning vid n\u00e5gon av de olika hovslagarskolor som finns. Information om hur och var man kan utbilda sig till hovslagare finns hos <a href=\"http://hovslagareforeningen.se/\" target=\"_blank\">Svenska Hovslagaref\u00f6reningen</a>. Utbildningar till hovslagare finns \u00e4ven inom <a href=\"http://www.yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nSom hovslagare kan man v\u00e4lja att bli godk\u00e4nd av Jordbruksverket, om man har tillr\u00e4cklig utbildning. Godk\u00e4nnandet ger ut\u00f6kad beh\u00f6righet att behandla h\u00e4star som \u00e4r sjuka. Man kan ocks\u00e5 arbeta som hovslagare utan att vara godk\u00e4nd. Mer information om vad ett godk\u00e4nnande inneb\u00e4r finns hos <a href=\"http://www.jordbruksverket.se/amnesomraden/djur/djurhalsopersonal/arbeteinomdjurenshalsoochsjukvard/hovslagare.4.32b12c7f12940112a7c800010402.html\" target=\"_blank\">Jordbruksverket</a>.  \n\n  \n\nDet finns \u00e4ven fortbildningar f\u00f6r hovslagare och m\u00f6jlighet att ta ges\u00e4ll och m\u00e4starprov.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://www.jordbruksverket.se/\" target=\"_blank\">Jordbruksverket</a>."}