{"text": "## Taxif\u00f6rare\n\nTaxif\u00f6rare \u00e4r anst\u00e4llda av taxi\u00e5kerier, eller s\u00e5 kan man vara f\u00f6rare i ett enskilt f\u00f6retag (egenf\u00f6retagare). De flesta taxi\u00e5kerierna \u00e4r enbilsf\u00f6retag. \n\n### Arbetsuppgifter \n\nTaxif\u00f6rare k\u00f6r kunder i bil fr\u00e5n en plats till en annan. Kunderna ska komma fram p\u00e5 ett smidigt och s\u00e4kert s\u00e4tt dit de vill \u00e5ka. N\u00e4r kunden \u00e4r framme tar man betalt. Numera blir det allt vanligare med kortbetalningar, hanteringen av kontanter f\u00f6r taxif\u00f6rare minskar. \n\nKundernas best\u00e4llningar kommer oftast via en best\u00e4llningscentral. F\u00f6r det mesta \u00e4gs den gemensamt av flera taxi\u00e5kerier. Det h\u00e4nder ocks\u00e5 att taxif\u00f6raren f\u00e5r kunder genom att bli invinkade direkt p\u00e5 gatan.\n\nEn taxif\u00f6rare beh\u00f6ver ha goda kunskaper om det omr\u00e5de han eller hon k\u00f6r inom. Allt fler taxibilar \u00e4r utrustade med satellitnavigeringssystem GPS (Global Positioning System) som en hj\u00e4lp f\u00f6r f\u00f6raren i arbetet. \n\nF\u00f6rutom transporter av privat- eller f\u00f6retagskunder taxik\u00f6rningar k\u00f6rs \u00e4ven f\u00e4rdtj\u00e4nst, skolskjutsar, avtalskunder, sjukresor och bud. De flesta k\u00f6rningarna \u00e4r korta och sker i eller i n\u00e4rheten av t\u00e4torter.\n\n### Arbetsmilj\u00f6\n\nTaxibilarna \u00e4r ofta utrustade med skyddskameror f\u00f6r att \u00f6ka taxif\u00f6rarnas trygghet. \n\nTunga lyft f\u00f6rekommer - framf\u00f6r allt inom f\u00e4rdtj\u00e4nsten. Det \u00e4r viktigt att t\u00e4nka p\u00e5 att lyfta p\u00e5 ett s\u00e4kert s\u00e4tt. Hj\u00e4lpmedel finns, t.ex. trappkl\u00e4ttrare som assisterar vid flytt av resen\u00e4rer i trappor. \n\n### Arbetstider \n\nTaxif\u00f6rare har ofta schemalagda arbetstider som varierar under dygnet. M\u00e5nga taxif\u00f6rare har sj\u00e4lva m\u00f6jlighet att v\u00e4lja sina egna arbetstider."}