{"text": "Projektledare kan arbeta inom m\u00e5nga olika omr\u00e5den och branscher, fr\u00e5n rekalmbyr\u00e5er och banker till byggf\u00f6retag. Man kan vara anst\u00e4llda av b\u00e5de privata f\u00f6retag och offentliga arbetsgivare, men \u00e4ven driva eget f\u00f6retag. Det \u00e4r till exempel vanligt att arbeta som marknadsanalytiker, p\u00e5 reklambyr\u00e5, inom bank och finans eller inom bygg.\n\n### Arbetsuppgifter:\n\nEtt projekt \u00e4r ett tidsbegr\u00e4nsat uppdrag med tydligt m\u00e5l och egen budget. Projekt har en start och ett slut, d\u00e5 resultatet ska levereras till best\u00e4llaren. En projektledares roll \u00e4r att styra, leda eller koordinera alla aktiviteter eller funktioner inom ett projekt. I arbetet ing\u00e5r att st\u00e4mma av projektets olika delar, rapportera till styrgruppen och se till att alla aktiviteter f\u00f6ljs upp. \n\nI projektplanen beskriver projektledaren n\u00e4r olika delar ska genomf\u00f6ras och hur l\u00e5ng tid detta ber\u00e4knas ta. Den viktigaste uppgiften \u00e4r att ha kontroll \u00f6ver hur arbetet fortl\u00f6per och att snabbt kunna s\u00e4tta in \u00e5tg\u00e4rder om n\u00e5got g\u00e5r snett. Projektledaren arbetar d\u00e4rf\u00f6r hela tiden med riskanalyser. Vad kan g\u00e5 fel i projektet och vilka m\u00f6jligheter finns att \u00e5tg\u00e4rda felen? Vad beh\u00f6ver g\u00f6ras f\u00f6r att projektet ska h\u00e5lla tidsplanen? \n\nEkonomi och administration \u00e4r ofta en del av uppdraget. Projektledaren ska kunna planera, organisera, marknadsf\u00f6ra och utv\u00e4rdera. Projektledaren ser till att projektet uppn\u00e5r m\u00e5len n\u00e4r det g\u00e4ller tidplan, kvalitet och ekonomi. Projektledaren ska organisera arbetet s\u00e5 att resurserna anv\u00e4nds v\u00e4l och resultatet blir som planerat. Ekonomi och administration \u00e4r ofta en del av uppdraget. Det ing\u00e5r alltid att f\u00f6lja upp projektet; \"Vad gick bra och vad kan g\u00f6ras b\u00e4ttre till en annan g\u00e5ng?\"\n\nTill hj\u00e4lp har projektledaren en projektgrupp som oftast best\u00e5r av specialister inom sina respektive omr\u00e5den, till exempel ingenj\u00f6rer, It-konsulter, ink\u00f6pare och ekonomer. Projektledaren har oftast inte personalansvar. D\u00e4remot kr\u00e4vs beslutsf\u00f6rm\u00e5ga om de som arbetar med projektet inte \u00e4r \u00f6verrens. Kunskaper i gruppdynamik \u00e4r v\u00e4rdefulla. Viktigast av allt \u00e4r att projektledaren kan leda och entusiasmera m\u00e4nniskor. Medarbetarna beh\u00f6ver bli sedda f\u00f6r att kunna vara kreativa.\n\nDet \u00e4r vanligt att projektledaren har sakkunskap inom det omr\u00e5de som projektet ska arbeta med. I vissa fall kan det dock vara mer fruktbart att ha en projektledare som kommer fr\u00e5n n\u00e5got annat omr\u00e5de och d\u00e4rf\u00f6r kan se uppgiften med \u201dnya \u00f6gon\u201d.\n\n### Arbetsmilj\u00f6\n\nArbetet utf\u00f6rs oftast p\u00e5 kontoret, men sker ofta i n\u00e4ra samarbete med andra f\u00f6retag. Arbetsplatsens placering kan vara mycket flexibel."}