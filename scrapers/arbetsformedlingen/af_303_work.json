{"text": "## Brevb\u00e4rare\n\nArbetsuppgifter  \nBrevb\u00e4rare b\u00f6rjar jobba tidigt p\u00e5 morgonen med att sortera dagens post. D\u00e4refter ger man sig ut p\u00e5 sin postrunda och delar ut posten. N\u00e4r posten fr\u00e5n morgonen \u00e4r utdelad \u00e5terv\u00e4nder man till kontoret f\u00f6r att sortera den del av morgondagens post som redan kommit. \n\nBrevb\u00e4raren delar ut post ensam och \u00e4r ute i alla v\u00e4der. Idag \u00e4r det vanligast att man k\u00f6r n\u00e5gon form av fordon, en bil eller moped n\u00e4r man delar ut posten. D\u00e4rf\u00f6r \u00e4r k\u00f6rkort ofta ett krav n\u00e4r man anst\u00e4lls. Men det \u00e4r ocks\u00e5 vanligt att posten delas ut med hj\u00e4lp av cykel eller genom att g\u00e5 med en k\u00e4rra, s\u00e4rskilt i t\u00e4torternas stadsk\u00e4rna. \n\nTill postterminalerna kommer post som ska sorteras f\u00f6r att forts\u00e4tta till olika delar av landet eller till olika utdelningsomr\u00e5den. Att ta hand om post som ska efters\u00e4ndas ing\u00e5r ocks\u00e5 i arbetet.\n\nPostsorterare organiserar posten f\u00f6re sortering och sk\u00f6ter brevsorteringsmaskinen. Det mesta av posten sorteras med hj\u00e4lp av maskiner, men de brev som maskinen inte klarar av att hantera sorteras manuellt. Postsorterare k\u00f6r truck n\u00e4r de lastar och lossar post.\n\n### Arbetsmilj\u00f6\n\nArbetet kan inneb\u00e4ra tunga lyft och man r\u00f6r p\u00e5 sig mycket. Arbetet utf\u00f6rs delvis utomhus. \n\n### Arbetstid \n\nBrevb\u00e4rare har fasta arbetstider. Det mesta sorteringsarbetet p\u00e5g\u00e5r eftermiddagar, kv\u00e4llar och n\u00e4tter. En postsorterare arbetar ofta p\u00e5 schemalagda arbetstider. Inom en del av de postdistributionsf\u00f6retag kan arbetet \u00e4ven g\u00f6ras under helgen."}