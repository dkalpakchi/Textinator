{"text": "Den vanligaste utbildningsv\u00e4gen f\u00f6r kranf\u00f6rare \u00e4r via f\u00f6retagsf\u00f6rlagd utbildning, \u00e4ven kallad traditionell l\u00e4rlingsutbildning. Under tiden l\u00e4ser man en teoretisk distansutbildning. Det tar cirka 2,5 \u00e5r att bli f\u00e4rdigutbildad kranf\u00f6rare. F\u00f6r mer information, kontakta <a href=\"http://byn.se\" target=\"_blank\">BYN</a> (Byggnadsindustrins Yrkesn\u00e4mnd), <a href=\"http://www.tya.se/home/hem\" target=\"_blank\">TYA</a> (Transportfackens Yrkes- och Arbetsmilj\u00f6n\u00e4mnd) eller <a href=\"http://www.mobilkranforeningen.se/\" target=\"_blank\">Mobilkranf\u00f6reningen</a>. Yrkesbevis kr\u00e4vs f\u00f6r att arbeta som kranf\u00f6rare. BYN eller TYA utf\u00e4rdar yrkesbevis efter avslutad l\u00e4rlingsutbildning.  \n\n  \n\nDet finns ocks\u00e5 m\u00f6jlighet att g\u00e5 en praktisk och teoretisk grundutbildning hos en av BYN eller TYA godk\u00e4nd utbildningsgivare. D\u00e4refter f\u00f6ljer en l\u00e4rlingsutbildning i ett f\u00f6retag. Ett tredje alternativ till grundutbildning \u00e4r via vuxenutbildning. Kontakta din kommun f\u00f6r fr\u00e5gor om vuxenutbildning.  \n\n  \n\nDet bedrivs ingen gymnasieutbildning f\u00f6r kranf\u00f6rare idag, men en utbildning fr\u00e5n bygg- och anl\u00e4ggningsprogrammet eller fordons- och transportprogrammet \u00e4r ofta en bra grund f\u00f6r vidareutbildning i ett f\u00f6retag.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nC-k\u00f6rkort \u00e4r ett krav f\u00f6r att framf\u00f6ra mobila kranar."}