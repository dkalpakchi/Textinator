{"text": "Fartygsbef\u00e4l utbildas p\u00e5 Sj\u00f6kaptensprogrammet. Det finns p\u00e5 <a href=\"http://lnu.se/\" target=\"_blank\">Linn\u00e9universitetet</a> i Kalmar eller <a href=\"http://www.chalmers.se/sv/Sidor/default.aspx\" target=\"_blank\">Chalmers Tekniska H\u00f6gskola</a> i G\u00f6teborg. Utbildningen \u00e4r normalt fyra \u00e5r l\u00e5ng och ett \u00e5r av dessa \u00e4r praktik ombord p\u00e5 fartyg.  \n\n  \n\nUtbildningar till maskinbef\u00e4l finns p\u00e5 Sj\u00f6ingenj\u00f6rsprogrammet. \u00c4ven den utbildningen finns vid Linn\u00e9universitetet i Kalmar och Chalmers Tekniska H\u00f6gskola i G\u00f6teborg. Utbildningen \u00e4r normalt fyra \u00e5r l\u00e5ng och ett \u00e5r av dessa \u00e4r praktik ombord p\u00e5 fartyg.   \n\n  \n\nMatroser utbildas inom gymnasieskolan, d\u00e4r riksrekryterande sj\u00f6fartsutbildning finns p\u00e5 ett tiotal orter i landet.   \n\n  \n\nF\u00f6r mer information, kontakta respektive utbildningsanordnare, <a href=\"http://www.gymnasieinfo.se\" target=\"_blank\">gymnasieinfo.se</a> eller <a href=\"http://www.arbetsformedlingen.se/sjofart#/office?organizer=13051&amp;isshare=true&amp;isactive=true&amp;page=1\" target=\"_blank\">Arbetsf\u00f6rmedlingen Sj\u00f6fart</a>.  \n\n  \n\nF\u00f6r att arbeta inom sj\u00f6farten beh\u00f6ver man ett l\u00e4karintyg f\u00f6r sj\u00f6folk. Det finns bland annat krav p\u00e5 att man har godk\u00e4nd syn, h\u00f6rsel och f\u00e4rgseende. Mer info finns hos <a href=\"http://www.transportstyrelsen.se/sv/sjofart/\" target=\"_blank\">Transportstyrelsen</a>.   \n\n  \n\nDet st\u00e4lls \u00e4ven krav p\u00e5 att man har ett certifikat f\u00f6r s\u00e4kerhet.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar."}