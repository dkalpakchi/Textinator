{"text": "Speciall\u00e4rarutbildningen och specialpedagogutbildningen \u00e4r tv\u00e5 olika utbildningar. Utbildningarna finns vid ett flertal h\u00f6gskolor och universitet i landet. Studiel\u00e4ngden f\u00f6r utbildningarna \u00e4r 1,5 \u00e5r, men erbjuds ofta p\u00e5 halvfart f\u00f6r att kunna kombinera studier med arbete. F\u00f6r att f\u00e5 studera till speciall\u00e4rare eller specialpedagog kr\u00e4vs tidigare l\u00e4rarexamen och minst 3 \u00e5rs yrkeserfarenhet som l\u00e4rare.  \n\n  \n\nL\u00e4s mer p\u00e5 <a href=\"http://www.studera.nu\" target=\"_blank\">studera.nu</a>  \n\n  \n\nM\u00f6jliga inriktningar p\u00e5 speciall\u00e4rarutbildningen \u00e4r matematik, spr\u00e5k-, skriv- och l\u00e4sutveckling eller utvecklingsst\u00f6rning. Speciall\u00e4rare \u00e4r sedan en s\u00e4rskild beh\u00f6righet p\u00e5 l\u00e4rarlegitimationen. Mer information om vad det inneb\u00e4r finns att l\u00e4sa p\u00e5 Skolverkets hemsida.  \n\n  \n\nMer information om studiev\u00e4gar och validering f\u00f6r den som \u00e4r nyanl\u00e4nd finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">uhr.se</a> och p\u00e5 <a href=\"http://www.valideringsinfo.se\" target=\"_blank\">valideringsinfo.se</a>"}