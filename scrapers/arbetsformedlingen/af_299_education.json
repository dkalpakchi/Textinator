{"text": "Polisutbildningen omfattar 2,5 \u00e5rs heltidsstudier. Utbildningen finns p\u00e5 S\u00f6dert\u00f6rns h\u00f6gskola i Flemingsberg, vid universitetet i Ume\u00e5 och vid Linn\u00e9universitetet i V\u00e4xj\u00f6. Det finns \u00e4ven m\u00f6jlighet att studera p\u00e5 distans fr\u00e5n h\u00f6sten 2016. F\u00f6r att bli antagen till polish\u00f6gskolan \u00e4r det krav p\u00e5 B-k\u00f6rkort.  \n\n  \n\nI utbildningen ing\u00e5r sex m\u00e5naders aspirantutbildning (praktik) p\u00e5 en polismyndighet. Efter denna forts\u00e4tter studierna under cirka tv\u00e5 m\u00e5nader vid studieorten. Efter godk\u00e4nda studier \u00e4r man beh\u00f6rig att s\u00f6ka anst\u00e4llning som polis.   \n\n  \n\nRekryteringsmyndigheten ansvarar f\u00f6r antagningsprocessen till polisutbildningen. Polisen g\u00f6r en s\u00e4kerhetspr\u00f6vning f\u00f6r att s\u00e4kerst\u00e4lla p\u00e5litlighet och l\u00e4mplighet f\u00f6r polisyrket. P\u00e5 <a href=\"http://polisen.se/Kronoberg/Bli-polis/\" target=\"_blank\">polisens webbplats </a>finns mer information om utbildningen och vad som kr\u00e4vs f\u00f6r att vara beh\u00f6rig att s\u00f6ka till polisutbildningen.  \n\n  \n\nN\u00e4r man har arbetat n\u00e5gra \u00e5r inom yrket finns m\u00f6jlighet att vidareutbilda sig inom flera olika omr\u00e5den."}