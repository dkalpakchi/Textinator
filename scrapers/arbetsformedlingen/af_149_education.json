{"text": "L\u00e4mplig utbildning kan exempelvis vara gymnasieskolans fordons- och transportprogram. Mer information om gymnasieutbildningar finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nVidareutbildningar finns inom branschen. Kontakta <a href=\"http://www.drf.se\" target=\"_blank\">D\u00e4ckspecialisternas Riksf\u00f6rbund</a> (DRF) f\u00f6r mer information.  \n\n  \n\nB-k\u00f6rkort kr\u00e4vs ofta p\u00e5 d\u00e4ckverkst\u00e4der eftersom d\u00e4ckmont\u00f6ren k\u00f6r in kundens bil i verkstaden. Ibland beh\u00f6ver d\u00e4ckmont\u00f6ren \u00e4ven k\u00f6ra en testrunda med bilen. Det finns enklare handr\u00e4ckningsjobb, exempelvis lagerhantering, som inte kr\u00e4ver k\u00f6rkort. F\u00f6r mobila d\u00e4ckmont\u00f6rer \u00e4r B-k\u00f6rkort ett krav. C-k\u00f6rkort kan kr\u00e4vas f\u00f6r arbete p\u00e5 d\u00e4ckverkstad som hanterar tyngre fordon."}