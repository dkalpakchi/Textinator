{"text": "Genomf\u00f6rd gymnasieutbildning \u00e4r oftast ett krav. Inom gymnasieskolan finns grundutbildning p\u00e5 Handels- och administrationsprogrammet, inriktning Handel och service.  \n\nMer information hittar du p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>   \n\n  \n\nUtbildningar som ger produkt- eller branschkunskaper kan vara v\u00e4rdefulla. Det kan till exempel vara kunskaper i s\u00f6mnad f\u00f6r den som ska arbeta med kl\u00e4der, eller matlagningsutbildning f\u00f6r den som ska arbeta inom livsmedelshandeln. St\u00f6rre f\u00f6retag och butikskedjor erbjuder ofta sina anst\u00e4llda grund- och vidareutbildning.  \n\n  \n\nUtbildningar inom handelsomr\u00e5det finns ocks\u00e5 inom <a href=\"http://www.yrkeshogskolan.se/\" target=\"_blank\">Yrkesh\u00f6gskolan</a>.   \n\n  \n\nF\u00f6r att arbeta med postservice i butiken kr\u00e4vs en speciell utbildning som du f\u00e5r genom Posten eller n\u00e5gon bank.  \n\n  \n\nDet finns utvecklingsm\u00f6jligheter i handeln, exempelvis finns m\u00f6jlighet att bli avdelningschef, butikschef eller dekorat\u00f6r/kommunikat\u00f6r.  \n\n  \n\nDet finns vissa m\u00f6jligheter att f\u00e5 jobb \u00e4ven om man saknar utbildning. I handeln kan man f\u00e5 s\u00e4ljjobb tack vare sin personlighet och sin sociala kompetens."}