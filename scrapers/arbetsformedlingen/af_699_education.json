{"text": "En ambulanssjuksk\u00f6terska \u00e4r en legitimerad sjuksk\u00f6terska (tre\u00e5rig utbildning) med en specialistsjuksk\u00f6terskeexamen (ett\u00e5rig utbildning vid heltidsstudier) med inriktning mot ambulanssjukv\u00e5rd. Specialistbeteckningen \u00e4r skyddad och f\u00e5r endast anv\u00e4ndas av en legitimerad sjuksk\u00f6terska med examen som specialistsjuksk\u00f6terska. Specialistutbildningen finns vid flera h\u00f6gskolor och universitet i landet.  \n\n  \n\nEnligt Socialstyrelsens krav m\u00e5ste minst en person i ambulansbes\u00e4ttningen vara legitimerad sjuksk\u00f6terska f\u00f6r att ha r\u00e4tt att ge l\u00e4kemedel. Sjuksk\u00f6terskor inom ambulanssjukv\u00e5rden kan alternativt vara grundutbildade eller ha annan specialistsjuksk\u00f6terskeexamen.  \n\n  \n\nL\u00e4s mer om utbildningar och antagningskrav p\u00e5 <a href=\"http://studera.nu\" target=\"_blank\">studera.nu</a>  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar. F\u00f6r att f\u00e5 arbeta som legitimerad sjuksk\u00f6terska i Sverige med utbildning fr\u00e5n annat land m\u00e5ste man valideras av <a href=\"http://legitimation.socialstyrelsen.se/sv\" target=\"_blank\">Socialstyrelsen</a>.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort \u00e4r ett krav vid anst\u00e4llning som ambulanssjuksk\u00f6terska. C-k\u00f6rkort kan vara meriterande. Tester av den fysiska f\u00f6rm\u00e5gan sker vid anst\u00e4llning som ambulanssjuksk\u00f6terska."}