{"text": "Utbildningar inom fotografi av olika slag finns p\u00e5 universitet och h\u00f6gskolor. F\u00f6r mer information om utbildningar och antagningskrav, se <a href=\"http://www.studera.nu\" target=\"_blank\">studera.nu</a>   \n\n  \n\nInom <a href=\"http://www.yrkeshogskolan.se\" target=\"_blank\">Yrkesh\u00f6gskolan</a> finns eftergymnasiala utbildningar inom omr\u00e5det. En del folkh\u00f6gskolor, studief\u00f6rbund och frist\u00e5ende skolor har ocks\u00e5 utbildningar i foto, film, Tv och video av olika slag. Utbildningsl\u00e4ngden varierar mellan 1-3 \u00e5r beroende p\u00e5 om man l\u00e4ser ett helt program eller enstaka kurser.   \n\n  \n\nDet finns \u00e4ven fotografer som inte studerat n\u00e5gon formell fotoutbildning utan \u00e4r sj\u00e4lvl\u00e4rda. Man har d\u00e5 aktivt utvecklats inom sitt intresse f\u00f6r fotografering och kanske g\u00e5tt n\u00e5gon enstaka kurs f\u00f6r att utveckla sitt fotograferande.   \n\n  \n\nAuktorisationsutbildning i digital bildleverans finns hos Svenska Fotografers F\u00f6rbund. F\u00f6r att bli auktoriserad m\u00e5ste man vara medlem i f\u00f6rbundet.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}