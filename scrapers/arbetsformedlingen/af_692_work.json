{"text": "Arbetsuppgifter  \nEkonomiassistenten har hand om f\u00f6retagets bokf\u00f6ring. Man kontrollerar om uppgifterna i bokf\u00f6ringen st\u00e4mmer med verifikationerna, det vill s\u00e4ga kvitton, fakturor och reser\u00e4kningar. Man kontrollerar om beh\u00e5llningen p\u00e5 kontot enligt bokf\u00f6ringen st\u00e4mmer med kontoutdrag fr\u00e5n banken. Att k\u00f6ra fram l\u00f6ne- och skatteuppgifter och ta fram underlag f\u00f6r bokslut \u00e4r en del av arbetet, likas\u00e5 att delta i bokslutsarbetet. En ekonomiassistent ger service till kunder som vill ha besked av olika slag, till exempel om gjorda in- och utbetalningar. Beroende p\u00e5 vart man arbetar kan arbetsuppgifterna variera. I mindre f\u00f6retag kan ekonomiassistentens arbetsuppgifter sp\u00e4nna \u00f6ver flera omr\u00e5det. I st\u00f6rre f\u00f6retag \u00e4r det vanligare att specialisera sig inom n\u00e5gon eller n\u00e5gra arbetsuppgifter. \n\nRedovisningsassistenter har liknande arbetsuppgifter. Assistenterna har ofta gymnasieekonomutbildning och anv\u00e4nder sig av olika bokf\u00f6rings- och faktureringsprogram i arbetet. \u00c4ven Redovisningsassistenten arbetar med f\u00f6retag eller organisationers bokf\u00f6ring. \n\nDet \u00e4r en stor f\u00f6rdel att tycka om att arbeta med siffror, att vara noggrann och organiserad eftersom sm\u00e5 fel i bokf\u00f6ringen kan f\u00e5 konsekvenser och skapa problem p\u00e5 olika s\u00e4tt."}