{"text": "Utbildning till lager- och terminalarbetare finns inom gymnasiet p\u00e5 fordons- och transportprogrammet, inriktning godshantering. Det finns \u00e4ven m\u00e5nga anst\u00e4llda p\u00e5 lager som har l\u00e4st handels- och administrationsprogrammet. F\u00f6r mer information, se <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nDet finns \u00e4ven m\u00f6jlighet att anst\u00e4llas som lagerarbetare utan utbildning. I dessa anst\u00e4llningar \u00e4r det vanligt att utbildas internt efter anst\u00e4llning. M\u00e5nga f\u00f6retag har \u00e4ven ett behov av bred kunskap om teknik och datorer.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning.  \n\n  \n\nI vissa anst\u00e4llningar f\u00f6rv\u00e4ntas lagerarbetaren att k\u00f6ra truck. F\u00f6r att f\u00e5 k\u00f6ra truck m\u00e5ste man ha fyllt 18 \u00e5r och ha utbildningsintyg f\u00f6r truckf\u00f6rare, s\u00e5 kallat truckkort.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}