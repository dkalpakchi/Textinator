{"text": "Tandhygienister \u00e4r anst\u00e4llda inom folktandv\u00e5rden eller p\u00e5 privata tandv\u00e5rdskliniker. Tandhygienister kan \u00e4ven arbeta p\u00e5 sjukhus eller inom specialisttandv\u00e5rden. En del tandhygienister \u00e4r egna f\u00f6retagare med egen mottagning. Tandhygienister kan ocks\u00e5 arbeta med undervisning inom h\u00f6gskolan, p\u00e5 dentalbolag, inom l\u00e4kemedelsf\u00f6retag eller som arbetsledare/chefer.\n\n### Arbetsuppgifter\n\nTandhygienisten arbetar med individer i alla \u00e5ldrar fr\u00e5n sm\u00e5 barn till \u00e4ldre samt med personer som har olika funktionsneds\u00e4ttningar och speciella behov av st\u00f6d. Arbetet handlar b\u00e5de om f\u00f6rebyggande munh\u00e4lsov\u00e5rd och sjukdomsbehandlande \u00e5tg\u00e4rder i munh\u00e5lan.\n\nN\u00e5gra vanligt f\u00f6rekommande arbetsuppgifter \u00e4r att med olika pedagogiska metoder fr\u00e4mja munh\u00e4lsa genom att:  \n\u2022 Unders\u00f6ka och diagnostisera vissa sjukdomstillst\u00e5nd i munnen\n\n### \u2022 Analysera och planera f\u00f6r fortsatt behandling\n\n\u2022 Avl\u00e4gsna mjuka och h\u00e5rda bakteriebel\u00e4ggningar s\u00e5som plack, tandsten och missf\u00e4rgningar\n\n### \u2022 Putsa och polera t\u00e4nder och fyllningar\n\n\u2022 Utf\u00f6ra fluorbehandlingar samt andra f\u00f6rebyggande och v\u00e5rdande behandlingar\n\nDokumentation och journalhantering ing\u00e5r i arbetet. Tandhygienisten har r\u00e4tt att f\u00f6rskriva l\u00e4kemedel inom sitt verksamhetsomr\u00e5de.\n\n### Arbetsmilj\u00f6\n\nTandhygienisten arbetar ofta sj\u00e4lvst\u00e4ndigt, men ing\u00e5r i ett tandv\u00e5rdsteam med tandl\u00e4kare och tandsk\u00f6terskor. Tandhygienisten samverkar \u00e4ven med andra yrkesgrupper inom h\u00e4lso- och sjukv\u00e5rd, \u00e4ldrev\u00e5rd och omsorg.\n\nDet \u00e4r viktigt att arbeta ergonomiskt och med varierande arbetsuppgifter d\u00e5 arbetet annars kan vara anstr\u00e4ngande f\u00f6r axlar och nacke."}