{"text": "Grundutbildning till VS-mont\u00f6r och industrir\u00f6rmont\u00f6r finns inom gymnasieskolan p\u00e5 VVS- och fastighetsprogrammet, inriktning VVS. En alternativ v\u00e4g till grundutbildning \u00e4r via kommunal vuxenutbildning. Efter examen s\u00f6ker man l\u00e4rlingsanst\u00e4llning (f\u00e4rdigutbildning) i ett f\u00f6retag. Efter cirka tv\u00e5 \u00e5r som l\u00e4rling g\u00f6r man ett branschprov f\u00f6r att bli certifierad VS-mont\u00f6r eller industrir\u00f6rmont\u00f6r. Se <a href=\"http://gymnasieinfo.se\" target=\"_blank\">gymnasieinfo.se</a> f\u00f6r mer information om gymnasieutbildningar och kontakta din kommun f\u00f6r fr\u00e5gor om vuxenutbildning.  \n\n  \n\nMan kan ocks\u00e5 utbilda sig som f\u00f6retagsl\u00e4rling, vanligare ben\u00e4mnd som traditionell l\u00e4rlingsutbildning. <a href=\"http://vvsyn.se/\" target=\"_blank\">VVS-YN</a> (VVS-branschens Yrkesn\u00e4mnd) har mer information om olika utbildningsv\u00e4gar.  \n\n  \n\nUtbildning till industrir\u00f6rtekniker finns \u00e4ven p\u00e5 <a href=\"http://yrkeshogskolan.se\" target=\"_blank\">Yrkesh\u00f6gskolan</a> och omfattar tv\u00e5 \u00e5r.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort \u00e4r ofta ett krav eller en merit vid anst\u00e4llning."}