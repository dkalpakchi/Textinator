{"text": "Systemutvecklare har oftast en h\u00f6gskoleutbildning med datainriktning, till exempel en systemvetenskaplig utbildning eller en civilingenj\u00f6rsutbildning med datainriktning.  \n\n  \n\nDet finns m\u00e5nga olika datautbildningar, b\u00e5de l\u00e4ngre och kortare. Betoningen i utbildningen kan ligga p\u00e5 tekniken eller maskinerna, p\u00e5 program och system eller p\u00e5 samspelet mellan m\u00e4nniska och dator. F\u00f6r mer information om utbildningar, se <a href=\"http://www.utbildningsinfo.se\" target=\"_blank\">utbildningsinfo.se</a>  \n\n  \n\nInom <a href=\"http://www.yrkeshogskolan.se\" target=\"_blank\">Yrkesh\u00f6gskolan</a> finns ocks\u00e5 utbildningar med datainriktning.   \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar. Om du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nDet \u00e4r viktigt att skaffa sig djup kunskap om minst ett programmeringsspr\u00e5k. Det finns ett stort antal programspr\u00e5k som anv\u00e4nds, med en djup kunskap inom ett spr\u00e5k finns goda f\u00f6ruts\u00e4ttningar att l\u00e4ra sig flera eftersom den grundl\u00e4ggande logiken \u00e4r samma i de flesta spr\u00e5k.  \n\n  \n\nSom systemutvecklare har man stor nytta av att ha kunskaper om den verksamhet man ska arbeta inom. Det \u00e4r viktigt att kunna engelska och g\u00e4rna \u00e4ven andra spr\u00e5k."}