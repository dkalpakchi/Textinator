{"text": "Grundl\u00e4ggande utbildning till l\u00e5ssmed ges inom gymnasieskolans hantverksprogram. Mer information om utbildning finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nF\u00f6rutom gymnasieutbildning finns kvalificerad yrkesutbildning (KY) och l\u00e4rlingsutbildning med m\u00f6jlighet att g\u00f6ra ges\u00e4ll och m\u00e4starprov. F\u00f6r mer information, l\u00e4s p\u00e5 <a href=\"http://www.slr.se\" target=\"_blank\">SLR.se</a> (Sveriges L\u00e5s och s\u00e4kerhetsleverant\u00f6rers Riksf\u00f6rbund).  \n\n  \n\nEl-teknisk utbildning f\u00f6r svagstr\u00f6m och datavana \u00e4r meriterande. F\u00f6r en del arbetsuppgifter kr\u00e4vs kunskaper inom IT. K\u00f6rkort \u00e4r ofta ett krav f\u00f6r att kunna jobba som l\u00e5ssmed. L\u00e5ssmeden kan betraktas som en s\u00e4kerhetsrisk vid installation p\u00e5 till exempel f\u00f6rsvarsanl\u00e4ggningar och f\u00f6retag. Utdrag ur polisens belastningsregister f\u00f6rekommer d\u00e4rf\u00f6r vid anst\u00e4llning.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}