{"text": "Tidningsbud utbildas internt p\u00e5 arbetsplatsen. Nya tidningsbud f\u00e5r l\u00e4ra sig det praktiska arbetet genom att f\u00f6lja med ett erfaret bud.  \n\n  \n\nEftersom tidningsutdelning \u00e4r ett nattarbete, kr\u00e4vs det att man \u00e4r 18 \u00e5r. \u00c4ven krav p\u00e5 k\u00f6rkort f\u00f6r personbil (B-beh\u00f6righet) och tillg\u00e5ng till egen bil kan f\u00f6rekomma.  \n\n  \n\nDet \u00e4r bra, men inte n\u00f6dv\u00e4ndigt, att vara van vid nattarbete, ha arbetat med liknande arbetsuppgifter och ha k\u00e4nnedom om det geografiska omr\u00e5det man ska arbeta i."}