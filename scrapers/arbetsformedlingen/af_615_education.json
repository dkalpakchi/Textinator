{"text": "Det finns ett antal olika utbildningar som inriktar sig p\u00e5 dataspelsutveckling, b\u00e5de inom universitet och h\u00f6gskola och inom Yrkesh\u00f6gskolan. Oftast inriktar man sig under utbildningen mot programmering, grafik eller design m.m. &nbsp;Man samarbetar mellan utbildningsinriktningarna och g\u00f6r spel i projektarbeten under utbildningen.   \n\n  \n\nMer information om utbildningar och antagningskrav finns p\u00e5 <a href=\"http://www.spelutbildningar.se\" target=\"_blank\">Spelutbildningar.se</a>, <a href=\"http://www.studera.nu\" target=\"_blank\">Studera.nu</a>, <a href=\"http://www.yrkeshogskolan.se\" target=\"_blank\">yrkeshogskolan.se</a> och <a href=\"http://www.dataspelsbranschen.se\" target=\"_blank\">dataspelbranschen.se</a>  \n\n  \n\nMan m\u00e5ste inte ha g\u00e5tt en utbildning som \u00e4r direkt inriktad mot dataspelsutveckling. Exempelvis har en del av de som arbetar med programmering f\u00f6r dataspel ofta en bakgrund fr\u00e5n andra programmeringsutbildningar.   \n\n  \n\nUtbildning \u00e4r inte alltid n\u00f6dv\u00e4ndigt f\u00f6r anst\u00e4llning eftersom spelf\u00f6retag anst\u00e4ller utifr\u00e5n portfolio eller arbetsprover. Det betyder att tidigare erfarenhet av spelprojekt st\u00e5r i centrum och kreativ talang och personlighet spelar in. Det \u00e4r viktigt att kunna visa att man kan arbeta i team.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}