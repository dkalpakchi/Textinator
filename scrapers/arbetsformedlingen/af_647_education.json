{"text": "Systemtestare \u00e4r ofta systemutvecklare i grunden. De har oftast en h\u00f6gskoleutbildning med datainriktning, till exempel en systemvetenskaplig utbildning eller n\u00e5gon civilingenj\u00f6rsutbildning med datainriktning. Mer information om utbildningar finns p\u00e5 <a href=\"http://www.studera.nu\" target=\"_blank\">studera.nu</a>  \n\n  \n\nTestledare beh\u00f6ver ha en djup f\u00f6rst\u00e5else f\u00f6r hur systemet \u00e4r uppbyggt och syftet med det. Det \u00e4r bra att vara nyfiken p\u00e5 tekniken och v\u00e5ga pr\u00f6va den.  \n\n  \n\nDet \u00e4r bra att kunna hantera engelska i tal och skrift. M\u00e5nga f\u00f6retag har utl\u00e4ndska \u00e4gare eller delar av verksamheten utomlands.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}