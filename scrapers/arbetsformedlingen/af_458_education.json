{"text": "L\u00e4karutbildningen best\u00e5r av 5,5 \u00e5rs universitetsstudier och ges p\u00e5 flera studieorter i landet. Efter den grundl\u00e4ggande l\u00e4karexamen genomf\u00f6r man allm\u00e4ntj\u00e4nstg\u00f6ring (AT) som kompletterar grundutbildningen med praktiska erfarenheter. AT-tj\u00e4nstg\u00f6ringen m\u00e5ste genomf\u00f6ras f\u00f6r att man ska f\u00e5 sin l\u00e4karlegitimation och d\u00e4rmed r\u00e4tten till att arbeta som l\u00e4kare p\u00e5 egen hand. N\u00e4r man \u00e4r legitimerad l\u00e4kare kan man p\u00e5b\u00f6rja specialiseringstj\u00e4nstg\u00f6ring (ST), vilket tar minst fem \u00e5r och resulterar i en specialistkompetens inom ett specifikt omr\u00e5de.  \n\n  \n\nM\u00e5nga v\u00e4ljer att studera till l\u00e4kare utomlands. De pr\u00f6vas av Socialstyrelsen inf\u00f6r arbete i Sverige och vid godk\u00e4nnande utf\u00e4rdas l\u00e4karlegitimation.  \n\n  \n\nF\u00f6r mer information om utbildningar och beh\u00f6righetskrav, se <a href=\"http://studera.nu\" target=\"_blank\">studera.nu</a>.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://legitimation.socialstyrelsen.se/sv\" target=\"_blank\">Socialstyrelsen</a>."}