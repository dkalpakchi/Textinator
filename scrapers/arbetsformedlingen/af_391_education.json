{"text": "Taxif\u00f6rare m\u00e5ste ha taxif\u00f6rarlegitimation. Den utf\u00e4rdas av <a href=\"http://www.transportstyrelsen.se\" target=\"_blank\">Transportstyrelsen</a> efter att man gjort teoretiska och praktiska prov hos <a href=\"http://www.trafikverket.se\" target=\"_blank\">Trafikverket</a>. Det finns ocks\u00e5 andra krav s\u00e5som \u00e5lders- och k\u00f6rkortskrav, krav p\u00e5 l\u00e4karintyg och det g\u00f6rs en registerkontroll ur polisens belastnings och misstankeregister.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nDen som vill starta ett eget taxi\u00e5keri m\u00e5ste ha ett taxitrafiktillst\u00e5nd. F\u00f6r att f\u00e5 ett s\u00e5dant m\u00e5ste man g\u00f6ra prov hos Trafikverket. D\u00e4refter ans\u00f6ker man hos Transportstyrelsen, som utf\u00e4rdar tillst\u00e5ndet efter en pr\u00f6vning av s\u00f6kandens l\u00e4mplighet.   \n\n  \n\nM\u00e5nga st\u00f6rre best\u00e4llningscentraler vidareutbildar sina f\u00f6rare internt i lokalk\u00e4nnedom, service och konflikthantering.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}