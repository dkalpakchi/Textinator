{"text": "F\u00f6r att arbeta som personlig assistent kan man ha olika utbildningsbakgrund. Det beror p\u00e5 assistansanv\u00e4ndarens krav, behov och \u00f6nskem\u00e5l och man utg\u00e5r ofta fr\u00e5n personlig l\u00e4mplighet. Ofta har man som l\u00e4gst gymnasieutbildning. Vissa arbetsgivare inom personlig assistans h\u00e5ller internutbildningar. Ibland kr\u00e4vs utdrag ur polisregistret, s\u00e4rskilt n\u00e4r det g\u00e4ller assistansuppdrag f\u00f6r barn- och ungdomar.  \n\n  \n\nI vissa fall beh\u00f6ver man ha studerat inom v\u00e5rd- och omsorg p\u00e5 gymnasiet eller vara utbildad undersk\u00f6terska.  \n\n  \n\nF\u00f6r mer information om utbildningar se <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nKontakta utbildningsanordnare f\u00f6r information om beh\u00f6righetskrav.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}