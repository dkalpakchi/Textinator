{"text": "Tryckare arbetar p\u00e5 f\u00f6retag inom den grafiska industrin. Man kan ocks\u00e5 vara anst\u00e4lld hos bemanningsf\u00f6retag. \n\n### Arbetsuppgifter \n\nArbetet som tryckare inneb\u00e4r i huvudsak att \u00f6vervaka olika typer av tryckpressar s\u00e5 att produktionen fungerar. I arbetsuppgifterna ing\u00e5r att st\u00e4lla in och anpassa tryckpressarna efter den produkt som ska g\u00f6ras, till exempel genom att st\u00e4lla in f\u00e4rger och format. Material ska fyllas p\u00e5 och f\u00e4rdiga produkter transporteras vidare f\u00f6r efterbehandling. \n\nArbetet \u00e4r till stora delar datoriserat men inneh\u00e5ller fortfarande \u00e4ven m\u00e5nga manuella moment. En viktig del av arbetet \u00e4r att \u00e5tg\u00e4rda problem som kan uppst\u00e5 med tryckpressarna, s\u00e5 att stoppen i produktionen blir s\u00e5 f\u00e5 och kortvariga som m\u00f6jligt. \n\n### Arbetstider\n\nSkiftarbete kan f\u00f6rekomma."}