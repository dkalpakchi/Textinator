{"text": "F\u00f6r att f\u00e5 jobb som marknadsf\u00f6rare beh\u00f6ver man ha en universitets- eller h\u00f6gskoleutbildning. Ofta kombineras h\u00f6gskoleutbildning i ekonomi, samh\u00e4llsvetenskap eller teknik med marknadsf\u00f6ring och reklam.  \n\n  \n\nVid n\u00e5gra universitet och h\u00f6gskolor finns utbildningsprogram som \u00e4r s\u00e4rskilt inriktade mot marknadsf\u00f6ring. Det g\u00e5r ocks\u00e5 att v\u00e4lja marknadsf\u00f6ring som f\u00f6rdjupning inom ett ekonomprogram. Dessutom finns m\u00f6jlighet att sj\u00e4lv kombinera kurser i marknadsf\u00f6ring och andra \u00e4mnen till en examen.  \n\n  \n\nF\u00f6r information om utbildningar och beh\u00f6righetskrav, se <a href=\"http://studera.nu\" target=\"_blank\">studera.nu</a>.  \n\n  \n\nL\u00e4mplig utbildning kan ocks\u00e5 finnas inom <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nAtt ha praktisk erfarenhet fr\u00e5n f\u00f6rs\u00e4ljning och journalistik \u00e4r v\u00e4rdefullt. Ofta \u00e4r en teknisk utbildning, branschkunskap, kunskaper om informationsteknik och spr\u00e5kkunskaper bra meriter.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}