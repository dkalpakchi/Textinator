{"text": "F\u00f6r arbete med smide inom industrin finns utbildning inom det Industritekniska programmet p\u00e5 gymnasiet. Utbildning i smide kan ocks\u00e5 finnas inom gymnasieskolans Hantverksprogram. L\u00e4s mer om utbildningar p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nEtt vanligt s\u00e4tt att bli smed/st\u00e5lbyggare \u00e4r att b\u00f6rja som l\u00e4rling och utbilda sig inom ett f\u00f6retag. Efterhand f\u00e5r man sv\u00e5rare uppgifter. Som smed blir det alltmer n\u00f6dv\u00e4ndigt att ha europalicens f\u00f6r svetsning. Det \u00e4r vanligtvis arbetsgivaren som anm\u00e4ler sin personal till s\u00e5dana utbildningar.  \n\n  \n\nUtbildning till smed inom konstsmide finns vid folkh\u00f6gskolor och i privat regi. Kontrollera antagningskraven med utbildningsanordnaren.   \n\n  \n\nM\u00f6jlighet finns att avl\u00e4gga ges\u00e4ll- och m\u00e4starprov.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  "}