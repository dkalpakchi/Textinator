{"text": "Maskinoperat\u00f6rer arbetar p\u00e5 industrif\u00f6retag.\n\n### Arbetsuppgifter\n\nArbetet som maskinoperat\u00f6r inneb\u00e4r i huvudsak att \u00f6vervaka en eller flera maskiner som tillverkar olika typer av produkter. Man kan antingen sk\u00f6ta maskinerna manuellt eller genom att programmera en dator som i sin tur styr maskinerna. Man kan till exempel arbeta som verkstadssnickare/maskinsnickare och tillverkar d\u00e5 m\u00f6bler, inredningssnickerier, f\u00f6nster, d\u00f6rrar och andra typer av produkter i st\u00f6rre eller mindre serier.\n\nOftast finns datorst\u00f6d som styr maskinerna, m\u00e4ter v\u00e4rden i produktionen samt bearbetar informationen fr\u00e5n m\u00e4tningarna. Maskinoperat\u00f6ren bevakar att inst\u00e4llningarna av olika data som till exempel tider, tryck eller temperaturer i produktionen \u00e4r de r\u00e4tta. I arbetet kan ocks\u00e5 ing\u00e5 att kontrollera att de produkter som tillverkas f\u00e5r r\u00e4tt kvalitet och \u00e4r fria fr\u00e5n fel. \n\n### Arbetsmilj\u00f6\n\nMaskinerna \u00e4r numera inbyggda och bullerniv\u00e5n \u00e4r l\u00e5g. Tr\u00e4damm f\u00f6rekommer och kan orsaka allergiska reaktioner hos den som \u00e4r k\u00e4nslig \u00e4ven om man har lyckats minska problemet genom nya effektivare ventilations-, sp\u00e5n- och dammutsugningssystem.\n\n### Arbetstider\n\nDet \u00e4r vanligt med skiftarbete."}