{"text": "Elektronikreparat\u00f6rer och servicetekniker arbetar p\u00e5 f\u00f6retag som b\u00e5de s\u00e4ljer och servar apparater, eller p\u00e5 f\u00f6retag som enbart arbetar med service. Arbetet kan ske p\u00e5 plats hos kunder eller p\u00e5 en verkstad.\n\n### Arbetsuppgifter\n\nElektronikreparat\u00f6rer och servicetekniker kan jobba med olika arbetsuppgifter beroende p\u00e5 inriktning. Exempelvis \u00e4r en del specialiserade p\u00e5 hemelektronik och en del \u00e4r specialiserade p\u00e5 vitvaror. Beroende p\u00e5 inriktning kan man kallas f\u00f6r elektronikreparat\u00f6r, TV-tekniker/hemelektroniktekniker, hush\u00e5llsmaskinreparat\u00f6r/vitvarutekniker eller servicetekniker inom data, elektronik eller kontorsmaskiner. \n\nElektronikreparat\u00f6rer och servicetekniker arbetar med installation, service och reparation av exempelvis:\n\n### \u25cf Datorer\n\n\u25cf Digitalboxar\n\n### \u25cf Diskmaskiner\n\n\u25cf Kontorsmaskiner\n\n### \u25cf Kyl- och fryssk\u00e5p\n\n\u25cf Ljudanl\u00e4ggningar\n\n### \u25cf Mobiltelefoner\n\n\u25cf Paraboler\n\n### \u25cf Spelkonsoler\n\n\u25cf Spisar\n\n### \u25cf Surfplattor\n\n\u25cf TV-apparater\n\n### \u25cf Tv\u00e4ttmaskiner\n\n  \nFels\u00f6kning ing\u00e5r ofta som en del i arbetet. P\u00e5 ett f\u00f6retag som s\u00e4ljer produkterna kan f\u00f6rs\u00e4ljning ocks\u00e5 ing\u00e5 i arbetsuppgifterna.\n\n### Arbetsmilj\u00f6\n\nKontakt med kunder \u00e4r en viktig del av arbetet, det kan bli m\u00e5nga kundbes\u00f6k under en dag. Om arbetet sker p\u00e5 plats hos kunderna, tillbringar reparat\u00f6ren eller teknikern mycket tid i bilen.\n\n### Arbetstider\n\nArbetet sker vanligen under dagtid, men helg- och jourarbete kan f\u00f6rekomma."}