{"text": "Industrielektriker kan arbeta p\u00e5 en industris elavdelning eller i ett elinstallationsf\u00f6retag som g\u00f6r arbeten \u00e5t industrin. M\u00e5nga industrielektiker \u00e4r ocks\u00e5 anst\u00e4llda av bemanningsf\u00f6retag.\n\n### Arbetsuppgifter\n\nIndustrielektrikern arbetar med att \u00e5tg\u00e4rda elektriska och elektroniska fel p\u00e5 maskinerna i en industri. Industriell tillverkning \u00e4r ofta automatiserad. Om det uppst\u00e5r ett fel i anl\u00e4ggningen m\u00e5ste elektrikern snabbt r\u00e4tta till detta f\u00f6r att undvika produktionsst\u00f6rningar. Industrielektrikern beh\u00f6ver ha kunskap om programmerbara styrsystem, men \u00e4ven kunna arbeta hantverksm\u00e4ssigt. Till sin hj\u00e4lp har elektrikern m\u00e4tinstrument och testprogram.\n\nEn stor del av industrielektrikerns arbete g\u00e5r ut p\u00e5 att:\n\n### \u25cf Sk\u00f6ta maskiner\n\n\u25cf Byta ut motorer\n\n### \u25cf Reparera automatiska anl\u00e4ggningar\n\n\u25cf Montera apparatsk\u00e5p\n\n### \u25cf Koppla ihop ledningar med styrprocesser\n\n\u25cf Programmera styrsystem\n\n### \u25cf Provk\u00f6ra anl\u00e4ggningar\n\n\u25cf Byta ut kablar och trasiga apparater\n\n### \u25cf Fels\u00f6ka och drifts\u00e4tta anl\u00e4ggningar\n\n  \nIndustrielektrikern jobbar \u00e4ven med installation och injustering av maskiner och automatiska anl\u00e4ggningar. Industrielektrikern tar d\u00e5 hj\u00e4lp av ritningar och instruktioner. Ibland sk\u00f6ter ocks\u00e5 industrielektriker installation av datan\u00e4t. Man jobbar \u00e4ven med installation och reparation av annan elektrisk utrustning under drift.\n\nAlla elinstallationsf\u00f6retag \u00e4r ansvariga f\u00f6r att elinstallationsarbetet utf\u00f6rs korrekt. Som auktoriserad elinstallat\u00f6r kan man utses att vara f\u00f6retagets elinstallat\u00f6r f\u00f6r regelefterlevnad, en roll som alla elinstallationsf\u00f6retag m\u00e5ste ha idag. Uppdraget inneb\u00e4r att elinstallat\u00f6ren st\u00f6ttar f\u00f6retagsledningen i arbetet med att se till att f\u00f6retaget f\u00f6ljer els\u00e4kerhetslagen och tillh\u00f6rande f\u00f6reskrifter.\n\n### Arbetsmilj\u00f6\n\nIndustrielektrikern kan b\u00e5de arbeta ensam eller tillsammans med andra, beroende p\u00e5 f\u00f6retagets storlek. Vid till exempel reparationer och reng\u00f6ring av st\u00e4llverk, d\u00e4r kraven p\u00e5 els\u00e4kerhet \u00e4r mycket h\u00f6g, arbetar man aldrig ensam.\n\n### Arbetstider\n\nJour och beredskap kan ing\u00e5 i arbetet."}