{"text": "Handpaketerare arbetar b\u00e5de inom tillverkningsindustrin, till exempel med packning av olika produkter men ocks\u00e5 inom handeln. Man kan ocks\u00e5 vara anst\u00e4lld genom bemanningsf\u00f6retag. \n\n### Arbetsuppgifter\n\nHandpaketerare fyller och tillsluter och s\u00e4tter etiketter p\u00e5 f\u00f6rpackningar f\u00f6r hand. Det kan till exempel arbeta med att packa br\u00f6d, kakor, gr\u00f6nsaker eller k\u00f6ttprodukter fr\u00e5n ett rullande band. Man sorterar, emballerar och v\u00e4ger produkter manuellt. Man ansvarar f\u00f6r att produktionen flyter p\u00e5 genom att t\u00f6mma och fylla p\u00e5 material.\n\nAndra exempel p\u00e5 arbetsuppgifter kan vara att packa matkassar till privatpersoner eller fruktl\u00e5dor som ska levereras till arbetsplatser. Man kan ocks\u00e5 packa ihop sallader som s\u00e4ljs i livsmedelsbutiker, packa kryddor och te eller s\u00e4tta etiketter p\u00e5 flaskor. Det g\u00e5r ocks\u00e5 att arbeta med att packa varor inom handeln, till exempel varor som best\u00e4llts \u00f6ver internet.\n\n### Arbetstider\n\nSkiftarbete kan f\u00f6rekomma."}