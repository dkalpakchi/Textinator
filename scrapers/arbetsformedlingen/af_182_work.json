{"text": "## Elektrikeryrken\n\nNedan finns information om flera elektrikeryrken, det finns l\u00e4nkar vidare till mer information om respektive yrke l\u00e4ngre ner i texten.\n\nElektriker kan arbeta p\u00e5 elkraftf\u00f6retag, p\u00e5 entreprenadf\u00f6retag som arbetar p\u00e5 uppdrag av elkraftf\u00f6retag, p\u00e5 industriers elavdelningar eller i elinstallationsf\u00f6retag.\n\n### Arbetsuppgifter\n\nElektriker arbetar med installationer, underh\u00e5ll och reparationer. De arbetar ofta efter ritningar och beskrivningar. Kundkontakter \u00e4r vanliga i arbetet. Kunderna kan vara privatpersoner, fastighets\u00e4gare och industrier. Elektriker samarbetar ofta med andra yrkesgrupper eller i arbetslag med flera elektriker. Arbetsuppgifterna skiljer sig \u00e5t beroende p\u00e5 yrkesinriktning.\n\nDistributionselektriker arbetar med nybyggnation, reparation och underh\u00e5ll av eln\u00e4ten som transporterar elektricitet till samh\u00e4llet. De jobbar med hela systemet av ledningar, st\u00e4llverk och transformatorer. I jobbet ing\u00e5r att \u00e5tg\u00e4rda akuta fel vid exempelvis str\u00f6mavbrott.\n\nIndustrielektriker underh\u00e5ller och reparerar maskiner och automatiska anl\u00e4ggningar i processindustrin. Uppgiften \u00e4r att \u00e5tg\u00e4rda elektriska och elektroniska fel p\u00e5 maskinerna. De programmerar styrsystem, kopplar ihop ledningar med styrprocesser och byter ut motorer som \u00e4r trasiga.\n\nInstallationselektriker installerar elektrisk utrustning i alla typer av fastigheter. De monterar elcentraler, belysning, drar elledningar och installerar str\u00f6mbrytare. \n\nServiceelektriker arbetar med ombyggnad, fels\u00f6kning och reparation av elektriska anl\u00e4ggningar. De g\u00f6r \u00e4ven mindre installationer av olika slag, till exempel installation av vitvaror eller solpaneler.\n\nAlla elinstallationsf\u00f6retag \u00e4r ansvariga f\u00f6r att elinstallationsarbetet utf\u00f6rs korrekt. Som auktoriserad elinstallat\u00f6r kan man utses att vara f\u00f6retagets elinstallat\u00f6r f\u00f6r regelefterlevnad, en roll som alla elinstallationsf\u00f6retag m\u00e5ste ha idag. Uppdraget inneb\u00e4r att elinstallat\u00f6ren st\u00f6ttar f\u00f6retagsledningen i arbetet med att se till att f\u00f6retaget f\u00f6ljer els\u00e4kerhetslagen och tillh\u00f6rande f\u00f6reskrifter.\n\nL\u00e4s mer om olika elektrikeryrken via l\u00e4nklistan nedan:\n\n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=234&amp;sv.url=12.78280711d502730c1800072\" target=\"_blank\">Distributionselektriker</a>  \n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=171&amp;sv.url=12.78280711d502730c1800072\" target=\"_blank\">Industrielektriker</a>  \n<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=686&amp;sv.url=12.78280711d502730c1800072\" target=\"_blank\">Installations- och serviceelektriker</a>"}