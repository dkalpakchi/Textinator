{"text": "Utbildning till distributionselektriker finns inom gymnasieskolan p\u00e5 el- och energiprogrammet, inriktning elteknik. F\u00f6r mer information, se <a href=\"http://www.gymnasieinfo.se\" target=\"_blank\">gymnasieinfo.se</a>. En alternativ v\u00e4g till grundutbildning \u00e4r via vuxenutbildning. Kontakta din kommun f\u00f6r fr\u00e5gor om vuxenutbildning.  \n\n  \n\nVidareutbildning inom eldistribution kan finnas inom <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nEn utbildad elektriker med yrkeserfarenhet kan ans\u00f6ka om auktorisation f\u00f6r att bli elinstallat\u00f6r. Auktorisation \u00e4r det som tidigare kallades beh\u00f6righet. Det finns olika auktorisationstyper f\u00f6r olika kompetensniv\u00e5er, som utf\u00e4rdas av Els\u00e4kerhetsverket. Alla som utf\u00f6r elinstallationsarbete yrkesm\u00e4ssigt m\u00e5ste dock inte vara auktoriserade. Mer information finns att l\u00e4sa p\u00e5 <a href=\"http://elsakerhetsverket.se\" target=\"_blank\">Els\u00e4kerhetsverkets</a> hemsida.  \n\n  \n\nOm man vill starta eget elinstallationsf\u00f6retag, m\u00e5ste man sj\u00e4lv vara auktoriserad elinstallat\u00f6r eller knyta en auktoriserad elinstallat\u00f6r till f\u00f6retaget.  \n\n  \n\nF\u00f6r eltekniker/kontaktledningsmont\u00f6r kr\u00e4vs en yrkesh\u00f6gskoleutbildning inom j\u00e4rnv\u00e4gsspecifik elteknik och montage av kontaktledning. Utbildningen \u00e4r ett \u00e5r l\u00e5ng och finns vid <a href=\"http://www.trafikverksskolan.se/\" target=\"_blank\">Trafikverksskolan</a> i \u00c4ngelholm. Det finns \u00e4ven en riksrekryterande j\u00e4rnv\u00e4gsteknikinriktning inom el- och energiprogrammet p\u00e5 gymnasiet. <a href=\"http://www.transportstyrelsen.se/\" target=\"_blank\">Transportstyrelsen</a> har information om medicinska krav som st\u00e4lls f\u00f6r alla som jobbar i s\u00e4kerhetstj\u00e4nst p\u00e5 j\u00e4rnv\u00e4g.  \n\n  \n\nB-k\u00f6rkort \u00e4r ofta ett krav vid anst\u00e4llning. BE-k\u00f6rkort och C-k\u00f6rkort kan vara meriterande vid arbete p\u00e5 j\u00e4rnv\u00e4g.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}