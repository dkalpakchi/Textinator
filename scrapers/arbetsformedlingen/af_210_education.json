{"text": "Utbildning till kyl- och v\u00e4rmepumpmont\u00f6r finns inom gymnasieskolan p\u00e5 VVS- och fastighetsprogrammet, inriktning kyl- och v\u00e4rmepumpteknik. Se <a href=\"http://gymnasieinfo.se\" target=\"_blank\">gymnasieinfo.se</a> f\u00f6r mer information.  \n\n  \n\nUtbildning till kyl- och v\u00e4rmepumptekniker finns inom <a href=\"http://yrkeshogskolan.se\" target=\"_blank\">Yrkesh\u00f6gskolan</a> och omfattar cirka 1,5 \u00e5r.  \n\n  \n\nDen som \u00e4r anst\u00e4lld i branschen kan l\u00e4sa l\u00e4ngre eller kortare kurser som f\u00f6retaget finansierar, b\u00e5de mer grundl\u00e4ggande och mer specialiserade kurser.  \n\n  \n\nYrket kr\u00e4ver certifiering f\u00f6r att du ska f\u00e5 jobba med kyl- och v\u00e4rmepumpanl\u00e4ggningar.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}