{"text": "Utbildningsbakgrunden bland de som arbetar med sk\u00f6tsel och anl\u00e4ggning av tr\u00e4dg\u00e5rdar och parker kan variera.   \n\n  \n\nGrundutbildning f\u00f6r arbete med utemilj\u00f6er och tr\u00e4dg\u00e5rdar finns inom gymnasieskolans Naturbruksprogram. Utbildning finns ocks\u00e5 inom <a href=\"http://www.yrkeshogskolan.se/\" target=\"_blank\">Yrkesh\u00f6gskolan</a>. V\u00e4nd dig till utbildningsanordnaren f\u00f6r aktuell information.   \n\nL\u00e4s mer om utbildningar p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nH\u00f6gskoleutbildning kan vara ett alternativ f\u00f6r de som vill driva eget f\u00f6retag inom tr\u00e4dg\u00e5rdsanl\u00e4ggning. S\u00e5dan finns p\u00e5 till exempel Landskapsingenj\u00f6rsprogrammet vid <a href=\"http://www.slu.se\" target=\"_blank\">Sveriges Lantbruksuniversitet</a>. D\u00e4r finns \u00e4ven <a href=\"http://www.slu.se\" target=\"_blank\">utbildning till tr\u00e4dg\u00e5rdsingenj\u00f6r</a>. Utbildningen \u00e4r tre \u00e5r l\u00e5ng och har tv\u00e5 inriktningar: design och odling.   \n\n  \n\nUtbildning till arborist och tr\u00e4dg\u00e5rdsm\u00e4stare finns inom <a href=\"http://www.yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nK\u00f6rkort f\u00f6r att k\u00f6ra och hantera maskiner, till exempel r\u00f6js\u00e5g och traktorer kan kr\u00e4vas. Det \u00e4r ocks\u00e5 vanligt med krav p\u00e5 B-k\u00f6rkort.  \n\n  \n\nF\u00f6r enklare s\u00e4songsarbete kr\u00e4vs ibland ingen utbildning eller erfarenhet.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}