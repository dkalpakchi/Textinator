{"text": "Utbildning till biomedicinsk analytiker finns inom h\u00f6gskolor och universitet p\u00e5 biomedicinska analytikerprogrammet som omfattar tre \u00e5rs heltidsstudier. Det finns tv\u00e5 inriktningar, laboratoriemedicin och klinisk fysiologi. Utbildningen leder till biomedicinsk analytikerexamen, som b\u00e5de \u00e4r en kandidat- och yrkesexamen. F\u00f6r mer information om utbildningar och antagningskrav, se <a href=\"http://studera.nu\" target=\"_blank\">studera.nu</a>  \n\n  \n\nEfter avslutad utbildning ans\u00f6ker man om legitimation som utf\u00e4rdas av Socialstyrelsen. Legitimation kr\u00e4vs f\u00f6r arbete inom h\u00e4lso- och sjukv\u00e5rdsomr\u00e5det.  \n\n  \n\nEfter grundutbildning finns m\u00f6jlighet att specialisera sig p\u00e5 magisterniv\u00e5 inom en rad inriktningar. Det finns \u00e4ven m\u00f6jligheter att l\u00e4sa vidare p\u00e5 master- och forskarniv\u00e5. F\u00f6r att bli cytodiagnostiker m\u00e5ste man vara utbildad biomedicinsk analytiker, inriktning laboratoriemedicin. Cytodiagnostiker utbildas p\u00e5 magisterprogrammet i diagnostisk cytologi.  \n\n  \n\nDu som har utbildning eller erfarenhet fr\u00e5n ett annat land kan ans\u00f6ka om att f\u00e5 den validerad. Mer information finns hos <a href=\"http://legitimation.socialstyrelsen.se/sv\" target=\"_blank\">Socialstyrelsen</a>."}