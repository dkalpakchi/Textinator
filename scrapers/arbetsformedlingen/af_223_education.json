{"text": "## Djursk\u00f6tare\n\nGrundutbildning f\u00f6r djursk\u00f6tare, h\u00e4stsk\u00f6tare och djurv\u00e5rdare i djurpark finns p\u00e5 Naturbruksprogrammet inom gymnasieskolan, inriktning djur. Mer information finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a> eller <a href=\"http://www.naturbruk.se\" target=\"_blank\">naturbruk.se</a>  \n\n  \n\n\u00c4ven inom Yrkesh\u00f6gskolan finns utbildningar med olika inriktning f\u00f6r arbete inom lantbruk och djursk\u00f6tsel samt inom h\u00e4stsk\u00f6tsel. Mer information finns p\u00e5 <a href=\"http://www.yrkeshogskolan.se\" target=\"_blank\">yrkeshogskolan.se</a>  \n\n  \n\nF\u00f6r den som vill arbeta som h\u00e4stsk\u00f6tare finns en sammanst\u00e4llning av utbildningsv\u00e4gar hos <a href=\"http://www.hyn.se/main/index.php?id=11\" target=\"_blank\">H\u00e4stn\u00e4ringens yrkesn\u00e4mnd</a>. Det finns gymnasieutbildningar p\u00e5 Travskolan, H\u00e4stsportens folkh\u00f6gskola och p\u00e5 ridskolan Str\u00f6msholm. Mer information finns genom l\u00e4nkarna nedan.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\n<a href=\"http://www.nyn.se\" target=\"_blank\">Naturbrukets yrkesn\u00e4mnd</a> utf\u00e4rdar s\u00e5 kallat Gr\u00f6nt kort. Det \u00e4r en diplomering d\u00e4r man beh\u00f6ver godk\u00e4nnas b\u00e5de i ett teoretiskt och ett praktiskt prov. Kunskaper som kan testas g\u00e4ller produktionsomr\u00e5dena mj\u00f6lk och gris. Svenska Ridsportf\u00f6rbundet arrangerar yrkesprov till h\u00e4stsk\u00f6tare.  \n\n  \n\nKrav p\u00e5 B-k\u00f6rkort \u00e4r vanligt vid anst\u00e4llning. Att kunna k\u00f6ra traktor \u00e4r ofta en f\u00f6ruts\u00e4ttning f\u00f6r att kunna utf\u00f6ra jobbet.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}