{"text": "Arbetsuppgifter  \nM\u00e5nga makeup-artister arbetar i butiker och parfymerier d\u00e4r de v\u00e4gleder kunderna till r\u00e4tt produkter, s\u00e4ljer make-up och l\u00e4r ut hur man anv\u00e4nder den. Stor del av arbetstiden handlar om att h\u00e5lla butiken fr\u00e4sch och att se till att penslar och annat material \u00e4r rena. Arbetet kan ocks\u00e5 inneb\u00e4ra att ge privata kurser d\u00e4r man sminkar kunden och tar fram f\u00f6rslag p\u00e5 produkter. Makeup-artister arbeta ocks\u00e5 p\u00e5 sk\u00f6nhetssalonger. \n\nP\u00e5 modellagenturer p\u00e5 modevisningar och modellfotograferingar \u00e4r det makeup-artisten som g\u00f6r sminkningen. Det finns n\u00e5gra som arbetar inom film och TV d\u00e4r de sminkar programledare och andra som syns i tv-rutan. Makeup-artister inom teatrar \u00e4r ofta assistenter till mask\u00f6rer och hj\u00e4lper akt\u00f6rerna med smink och peruk enligt mask\u00f6rens ritningar.\n\nDe flesta makeup-artister har kompletterande kunskaper och f\u00e4rdigheter f\u00f6r att bredda sig och kunna ta jobb inom flera omr\u00e5den. Det \u00e4r vanligt att som make-up artist \u00e4ven kunna n\u00e5got om h\u00e5r, kl\u00e4der, stil, \u00f6gonfransar, \u00f6gonbryn och naglar.\n\nMakeup-artist s\u00e4ljer ofta produkter och d\u00e4rf\u00f6r \u00e4r s\u00e4ljkompetens viktig. Arbetet handlar om att kunna s\u00e4lja produkter, men ocks\u00e5 om att kunna s\u00e4lja in sina id\u00e9er. \n\nDe flesta makeup-artister har \u00e4ven utbildning inom andra omr\u00e5den finom branschen. Kunskaper inom nagelf\u00f6rl\u00e4ngning, manikyr, f\u00e4rga fransar och bryn, stylist, h\u00e5rstylist \u00e4r exempel p\u00e5 kompetens som i kombination med makeup g\u00f6r jobbm\u00f6jligheterna fler. Att ha en egen portfolio som visar prov p\u00e5 vad du kan och vad du arbetat med \u00e4r en viktig f\u00f6ruts\u00e4ttning f\u00f6r dina m\u00f6jligheter till arbete.\n\n### Arbetstid \n\nArbete i butik inneb\u00e4r ofta helgarbete. Oregelbunden arbetstid \u00e4r vanligt som make-up artist."}