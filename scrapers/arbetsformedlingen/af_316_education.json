{"text": "F\u00f6r att bli pr\u00e4st kr\u00e4vs en fackutbildning fr\u00e5n h\u00f6gskola eller universitet omfattande minst 255 hp inkluderande en magisterexamen i teologi/religionsvetenskap. Det kr\u00e4vs att man g\u00f6r praktik och utbildningsdagar i ett stift i Svenska kyrkan. D\u00e4r blir man ocks\u00e5 antagen som pr\u00e4stkandidat. N\u00e4r man har l\u00e4st minst 30 hp teologi/religionsvetenskap g\u00e5r man en pastoralteologisk grundkurs. Den ges p\u00e5 halvfart och ges p\u00e5 universiteten i G\u00f6teborg, Lund, Ume\u00e5 och Uppsala. Det sista \u00e5ret g\u00e5r man p\u00e5 pr\u00e4stprogrammet p\u00e5 Svenska kyrkans utbildningsinstitut, i Lund eller Uppsala. Mer information finns p\u00e5 <a href=\"http://www.svenskakyrkan.se/utbildningsinstitutet/studievagledning-prast\" target=\"_blank\">Svenska kyrkans webbplats</a>.  \n\n  \n\nF\u00f6r att bli pastor inom Svenska Alliansmissionen, Evangeliska Frikyrkan eller Pingst \u2013 fria f\u00f6rsamlingar i samverkan, finns en fyra\u00e5rig teologisk ledarutbildning vid <a href=\"http://www.altutbildning.se/\" target=\"_blank\">Akademi f\u00f6r Ledarskap och Teologi</a>. F\u00f6r att bli pastor i Equmeniakyrkan ska man normalt l\u00e4sa teologi i fyra \u00e5r vid Teologiska h\u00f6gskolan, Stockholm (THS). Mer information finns p\u00e5 <a href=\"http://www.blipastor.nu\" target=\"_blank\">blipastor.nu</a>  \n\n  \n\nF\u00f6r information om utbildning till pastor inom andra frikyrkosamfund eller till officer inom Fr\u00e4lsningsarm\u00e9n, kontakta respektive f\u00f6rbund f\u00f6r mer information."}