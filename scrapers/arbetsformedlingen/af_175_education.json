{"text": "Utbildning till kommunikat\u00f6r finns p\u00e5 flera h\u00f6gskolor och universitet p\u00e5 program f\u00f6r medier- och kommunikationsvetenskap. Kandidatutbildningen omfattar tre \u00e5rs studier. Det finns ocks\u00e5 utbildningar p\u00e5 avancerad niv\u00e5. F\u00f6r mer information om aktuella utbildningar och antagningskrav, se <a href=\"http://studera.nu\" target=\"_blank\">studera.nu</a>  \n\n  \n\nDet finns ocks\u00e5 privata utbildningar samt utbildningar inom <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nKommunikat\u00f6rer kan ocks\u00e5 ha andra utbildningsbakgrunder, till exempel samh\u00e4llsvetenskapliga eller kulturvetenskapliga. En utbildning i journalistik eller marknadsf\u00f6ring kan vara en alternativ v\u00e4g in i yrket.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}