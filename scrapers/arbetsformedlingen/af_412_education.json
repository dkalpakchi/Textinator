{"text": "Grundutbildning motsvarande gymnasieutbildning kr\u00e4vs oftast f\u00f6r arbete som trafikledare. Mer information om gymnasieutbildningar finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nF\u00f6r att arbeta som v\u00e4gtrafikledare kr\u00e4vs ut\u00f6ver gymnasieskola ocks\u00e5 en internutbildning som ges av Trafikverket i samband med anst\u00e4llning. Mer information finns hos <a href=\"http://www.trafikverket.se\" target=\"_blank\">Trafikverket</a>.  \n\n  \n\nUtbildningen till trafikledare inom t\u00e5g sker i samband med anst\u00e4llning. Man anst\u00e4lls som aspirant under cirka ett \u00e5r. Den teoretiska delen av utbildningen sker vid <a href=\"http://www.trafikverksskolan.se/\" target=\"_blank\">Trafikverksskolan</a> i \u00c4ngelholm. God syn och normalt f\u00e4rgseende \u00e4r ett krav, kontroller antagningskrav med utbildningsanordnaren.  \n\n  \n\nF\u00f6r att bli trafikoperat\u00f6r hos Sj\u00f6fartsverket beh\u00f6ver man vara utbildad till Sj\u00f6kapten samt ha en giltig radiobeh\u00f6righet. Mer information finns hos <a href=\"http://www.sjofartsverket.se\" target=\"_blank\">Sj\u00f6fartsverket</a>.  \n\n  \n\nTrafikledare inom buss utbildas ofta internt i samband med anst\u00e4llning. Det \u00e4r vanligt att man har en bakgrund som bussf\u00f6rare."}