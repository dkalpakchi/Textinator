{"text": "Kuratorer har ofta en socionomexamen med en vidareutbildning i socialt arbete eller socialt behandlingsarbete. \u00c4ven examen inom socialpedagogik kan vara en ing\u00e5ng till yrket. Det finns \u00e4ven kuratorer med en beteendevetenskaplig utbildningsbakgrund.   \n\n  \n\nSocionomprogrammet ges inom h\u00f6gskolan och omfattar 3,5 \u00e5r. Utbildningen ges p\u00e5 ett flertal orter och utbildningens inriktning varierar.  \n\n  \n\nDet finns ocks\u00e5 mastersutbildningar inom Socionomprogrammet. Dessa ger f\u00f6rdjupade \u00e4mneskunskaper och kan vara forskningsf\u00f6rberedande. I vissa fall kr\u00e4vs yrkeserfarenhet f\u00f6r att bli antagen till dessa utbildningar.  \n\n  \n\nM\u00e5nga kuratorer har ocks\u00e5 utbildning i psykoterapi. Utbildning i grundl\u00e4ggande psykoterapi kan till exempel finnas vid vissa landsting."}