{"text": "Grundl\u00e4ggande utbildning finns inom gymnasieskolans bygg- och anl\u00e4ggningsprogram, kompletterat med en eftergymnasial utbildning inom banteknik som finns vid <a href=\"http://www.jarnvagsskolan.se/sv/index.aspx\" target=\"_blank\">Trafikverksskolan</a> i \u00c4ngelholm. Utbildningen ing\u00e5r i <a href=\"http://yrkeshogskolan.se\" target=\"_blank\">Yrkesh\u00f6gskolan</a>.  \n\n  \n\nDet finns \u00e4ven en riksrekryterande gymnasieutbildning inom bygg- och anl\u00e4ggningsprogrammet i N\u00e4ssj\u00f6 som utbildar inom banteknik. F\u00f6r mer information om gymnasieutbildningar, se <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nDet kan ocks\u00e5 finnas m\u00f6jlighet att g\u00e5 en f\u00f6retagsanpassad utbildning via <a href=\"http://trafikverket.se\" target=\"_blank\">Trafikverket</a>. D\u00e5 anst\u00e4lls man f\u00f6rst hos en j\u00e4rnv\u00e4gsentrepren\u00f6r som bekostar utbildningen.  \n\n  \n\nBantekniker/banarbetare kan ocks\u00e5 vidareutbilda sig till andra j\u00e4rnv\u00e4gsyrken, exempelvis sp\u00e5rsvetsare eller besiktningsman.  \n\n  \n\nF\u00f6r att anst\u00e4llas kr\u00e4vs att man blir godk\u00e4nd f\u00f6r de medicinska krav som st\u00e4lls f\u00f6r alla som jobbar i s\u00e4kerhetstj\u00e4nst p\u00e5 j\u00e4rnv\u00e4g. <a href=\"http://transportstyrelsen.se\" target=\"_blank\">Transportstyrelsen</a> har mer information om detta.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  \n\n  \n\nB-k\u00f6rkort \u00e4r ett krav vid anst\u00e4llning. C-k\u00f6rkort kan vara meriterande."}