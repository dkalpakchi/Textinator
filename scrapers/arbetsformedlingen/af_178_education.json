{"text": "Ink\u00f6pare har ofta ekonomisk eller teknisk utbildning fr\u00e5n gymnasieskola eller h\u00f6gskola. Arbetet kr\u00e4ver ocks\u00e5 goda kunskaper om den bransch d\u00e4r man vill arbeta. Vid l\u00e4gre utbildningsniv\u00e5 \u00e4n h\u00f6gskoleutbildning kr\u00e4vs oftast n\u00e5gon annan form av vidareutbildning inom omr\u00e5dena export, import, ink\u00f6p, kvalitet, juridik eller f\u00f6retagsekonomi. Internutbildning f\u00f6rekommer inom st\u00f6rre f\u00f6retag.  \n\n  \n\nL\u00e4s mer om utbildningar p\u00e5 <a href=\"http://www.utbildningsinfo.se/\" target=\"_blank\">www.utbildningsinfo.se</a>.  \n\n  \n\nL\u00e4mpliga utbildningar kan ocks\u00e5 finnas hos <a href=\"http://www.yrkeshogskolan.se/\" target=\"_blank\">Yrkesh\u00f6gskolan</a>.  \n\n  \n\nF\u00f6r upphandlare kr\u00e4vs ofta utbildning p\u00e5 h\u00f6gskoleniv\u00e5 med ekonomisk, juridisk eller teknisk inriktning eller en kombination av dessa. Specialistkunskaper inom ett omr\u00e5de kan kr\u00e4vas, som till exempel produkt- och branschk\u00e4nnedom inom IT-omr\u00e5det, om man ska arbeta med upphandling av s\u00e5dana produkter och tj\u00e4nster.  \n\n  \n\nMer information om kompetetensutveckling, certifiering och diplomering f\u00f6r upphandlare finns hos <a href=\"http://www.soi.se/\" target=\"_blank\">Sveriges Offentliga Ink\u00f6pare, (SOI)</a>"}