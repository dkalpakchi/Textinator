{"text": "Lantbrukare kan ha olika utbildnings- och yrkesbakgrund. M\u00e5nga l\u00e4r sig yrket genom praktiskt arbete tillsammans med utbildning inom omr\u00e5det. Yngre lantbrukare har ofta lantbruksutbildning fr\u00e5n gymnasieskola. Det \u00e4r vanligt att lantbrukare tar \u00f6ver g\u00e5rden efter sina f\u00f6r\u00e4ldrar.  \n\n  \n\nGrundutbildning ges p\u00e5 Naturbruksprogrammet inom gymnasieskolan. Se <a href=\"http://www.gymnasieinfo.se/\" target=\"_blank\">gymnasieinfo.se</a> f\u00f6r mer information.   \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nL\u00e4mplig utbildning kan \u00e4ven finnas inom <a href=\"http://www.yrkeshogskolan.se/\" target=\"_blank\">Yrkesh\u00f6gskolan.</a>   \n\n  \n\nAndra utbildningar som kan vara l\u00e4mpliga \u00e4r exempelvis Lantm\u00e4star- och Agronomprogrammen vid Sveriges Lantbruksuniversitet. De omfattar 3 respektive 4,5 \u00e5rs studier. F\u00f6r mer information om dessa samt aktuella beh\u00f6righetskrav, se <a href=\"http://www.slu.se/\" target=\"_blank\">slu.se</a>.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen.  "}