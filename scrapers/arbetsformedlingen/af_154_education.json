{"text": "Utbildningsv\u00e4gen till ett yrke som hj\u00e4lpmedelstekniker kan variera. Gymnasieskolan erbjuder ett antal program som kan vara ett bra utg\u00e5ngsl\u00e4ge. L\u00e4s mer om gymnasieutbildningar p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nInom <a href=\"http://www.yrkeshogskolan.se\" target=\"_blank\">Yrkesh\u00f6gskolan </a>p\u00e5 eftergymnasial niv\u00e5 kan det finnas l\u00e4mpliga utbildningar inom ortopedteknik, medicinteknik, industriteknik eller elektronik. Dessa utbildningar varierar i l\u00e4ngd. Ofta kr\u00e4vs grundl\u00e4ggande beh\u00f6righet f\u00f6r h\u00f6gskolestudier och ibland \u00e4ven s\u00e4rskild beh\u00f6righet. Utbildningar f\u00f6r h\u00f6gskoleingenj\u00f6rer i elektronik och datateknik finns p\u00e5 flera platser i landet.  \n\n  \n\nEfter att ha arbetat som tekniker/ingenj\u00f6r i tre \u00e5r kan man ans\u00f6ka om certifiering i hj\u00e4lpmedelsteknik.   \n\n  \n\nK\u00f6rkort kan vara ett \u00f6nskem\u00e5l eller ett krav om man har en tj\u00e4nst d\u00e4r man bes\u00f6ker hj\u00e4lpmedelsanv\u00e4ndarna p\u00e5 deras arbetsplatser eller i olika typer av bost\u00e4der.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}