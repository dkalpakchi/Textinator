{"text": "Utbildning inom stycknings- och charkuterikunskap kan finnas inom Restaurang- och livsmedelsprogrammet. L\u00e4s mer om utbildningar p\u00e5 <a href=\"http://gymnasieinfo.se\" target=\"_blank\">gymnasieinfo.se</a>  \n\n  \n\nErfarenhet av jakt kan vara en m\u00f6jlig v\u00e4g in i yrket.  \n\n  \n\nSlaktare, styckare och charkuterister kan avl\u00e4gga prov f\u00f6r ges\u00e4llbrev och m\u00e4starbrev.  \n\n  \n\nK\u00f6ttm\u00e4stare i detaljhandeln f\u00e5r under utbildningen kunskaper i varukunskap, ledarskap, marknadsf\u00f6ring och ekonomi. De kan avl\u00e4gga prov f\u00f6r ges\u00e4ll- och m\u00e4starbrev.  \n\n  \n\nVidareutbildning med inriktning mot livsmedelsomr\u00e5det finns \u00e4ven inom h\u00f6gskola och universitet p\u00e5 n\u00e5gra orter i landet.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}