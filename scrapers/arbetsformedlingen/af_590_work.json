{"text": "Rekryterare \u00e4r oftast anst\u00e4llda i rekryterings- eller bemanningsf\u00f6retag och arbetar d\u00e5 med uppdrag fr\u00e5n olika kunder. Rekryterare \u00e5terfinns \u00e4ven inom olika f\u00f6retags personalavdelningar, b\u00e5de inom privat som offentlig sektor.\n\n### Arbetsuppgifter\n\nRekryterarens uppgift \u00e4r att st\u00f6dja rekryteringsprocessen n\u00e4r en verksamhet beh\u00f6ver rekrytera medarbetare. Rekryteringskonsulten har alltid en extern kund, rekryteraren arbetar med internt st\u00f6d inom sin organisation.&nbsp;\n\nRekryteringskonsulten beh\u00f6ver kunna s\u00e4lja. Det handlar om att bygga l\u00e5ngsiktiga relationer med kunder som \u00e4r beredda att betala f\u00f6r rekryteringskonsultens arbete. En del f\u00f6retag har s\u00e4rskilda s\u00e4ljare som tar in uppdragen. I f\u00f6retaget med egen personalavdelning kommer uppdraget till rekryteraren in ofta fr\u00e5n ansvarig chef.\n\nRekryteraren g\u00f6r en \u00f6verenskommelse med uppdragsgivaren om vad och n\u00e4r det ska g\u00f6ras. Rekryteraren arbetar sedan efter den.&nbsp;\n\nN\u00e4r ett uppdrag kommit tar rekryteringskonsulten fram en kravprofil. Det g\u00f6rs genom att aktivt lyssna och st\u00e4lla fr\u00e5gor ofta till chef f\u00f6r att kunna f\u00f6rst\u00e5 organisationens behov. Kravprofilen ska sedan matchas mot l\u00e4mpliga kandidater. Ibland tar rekryteraren hj\u00e4lp av en researcher som s\u00f6ker i olika kandidatbanker, andra g\u00e5nger s\u00f6ker rekryteraren sj\u00e4lv i sitt n\u00e4tverk efter l\u00e4mpliga personer.\n\nF\u00f6rst matchas utbildning och erfarenhet mot kravprofilen. D\u00e4refter matchas personliga egenskaper mot kravprofilen. Ofta anv\u00e4nds olika former av tester som bygger p\u00e5 vetenskapliga metoder f\u00f6r att ta fram de egenskaperna.&nbsp;\n\nRekryteraren g\u00e5r sedan igenom och analyserar kandidaternas kompetens mot kravprofilen. F\u00f6rsta urvalet g\u00f6rs ibland via f\u00f6rintervjuer av rekryteraren sj\u00e4lv som v\u00e4ljer ut de l\u00e4mpligaste.&nbsp;\n\nDe presenteras sedan f\u00f6r kunden eller chefen som sedan intervjuar s\u00e4rskilt intressanta i en ny omg\u00e5ng. F\u00f6retaget har ofta g\u00f6r egna intervjuer d\u00e4r ocks\u00e5 fackliga representanter medverkar. M\u00e5let \u00e4r att ha en kompetent person som tackar ja och b\u00f6rjar."}