{"text": "## Kabinpersonal\n\nKabinpersonal utbildas efter rekrytering av flygbolaget. Kraven vid anst\u00e4llning varierar mellan de olika flygbolagen, kontrollera kraven med arbetsgivaren. Gymnasieutbildning \u00e4r ett vanligt grundkrav f\u00f6r anst\u00e4llning, mer information om gymnasieutbildning finns p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>.  \n\n  \n\nAlternativa v\u00e4gar till utbildning \u00e4r via arbetsmarknadsutbildning eller vuxenutbildning. Kontakta din kommun f\u00f6r fr\u00e5gor om vuxenutbildning och Arbetsf\u00f6rmedlingen f\u00f6r fr\u00e5gor om arbetsmarknadsutbildning  \n\n  \n\nEn kabinbes\u00e4ttningsmedlem som arbetar med kommersiell trafik med luftfartyg beh\u00f6ver ett giltigt kabinbes\u00e4ttningsintyg. Intyget visar att man genomg\u00e5tt en grundl\u00e4ggande s\u00e4kerhetsutbildning. Mer information om vilka organisationer som \u00e4r godk\u00e4nda att utf\u00e4rda utbilda och utf\u00e4rda kabinbes\u00e4ttningsintyg finns p\u00e5 <a href=\"http://www.transportstyrelsen.se/sv/luftfart/Certifikat-och-utbildning/Kabinpersonal/Kabinbesattningsintyg/\" target=\"_blank\">transportstyrelsen.se</a>   \n\n  \n\nMan beh\u00f6ver ocks\u00e5 ha en medicinsk rapport f\u00f6r kabinbes\u00e4ttning, en s\u00e5n kan utf\u00e4rdas av flygl\u00e4kare, flygmedicinskt centrum eller f\u00f6retagsl\u00e4kare.   \n\n  \n\nKunskaper som kan vara meriterande \u00e4r fler spr\u00e5k \u00e4n engelska, erfarenhet fr\u00e5n serviceyrke inom till exempel hotell, restaurang eller resebranschen. \u00c4ven sjukv\u00e5rdsutbildning eller erfarenhet fr\u00e5n sjukv\u00e5rden \u00e4r meriterande.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}