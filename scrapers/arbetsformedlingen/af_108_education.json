{"text": "F\u00f6r att bli fris\u00f6r kr\u00e4vs utbildning och sedan tr\u00e4ning i form av f\u00e4rdigutbildning. Det finns tre v\u00e4gar f\u00f6r grundutbildning:  \n\n  \n\nGymnasieskolans Hantverksprogram har en inriktning mot fris\u00f6r. L\u00e4s mer om utbildningar p\u00e5 <a href=\"http://www.gymnasieinfo.se\" target=\"_blank\">gymnasieinfo.se</a>  \n\n  \n\nMan kan \u00e4ven g\u00e5 en privat fris\u00f6rutbildning (godk\u00e4nd av branschen), eller utbilda sig genom f\u00f6retagsf\u00f6rlagd traineeutbildning.   \n\n  \n\nEfter grundutbildningen f\u00f6ljer f\u00e4rdigutbildning som \u00e4r en avl\u00f6nad praktik som anst\u00e4lld hos ett fris\u00f6rf\u00f6retag och omfattar 3000 timmar. Efter f\u00e4rdigutbildning erbjuds branschens yrkesprov som kallas ges\u00e4llprovet. En fris\u00f6r som har godk\u00e4nt ges\u00e4llprov r\u00e4knas som beh\u00f6rig och har r\u00e4tt till h\u00f6gre l\u00f6n enligt kollektivavtal.  \n\n  \n\nDen som har utbildning eller yrkeserfarenhet som fris\u00f6r fr\u00e5n ett annat land har m\u00f6jlighet att validera sina kunskaper och g\u00e5 vidare till ges\u00e4llprovet eller f\u00e4rdigutbildning. L\u00e4s mer om hur det g\u00e5r till att bli fris\u00f6r eller validering p\u00e5 <a href=\"http://www.frisor.se/utbildning/att-bli-frisoer/\" target=\"_blank\">frisor.se</a>.  \n\n  \n\nEn fris\u00f6r blir aldrig helt f\u00e4rdigutbildad, det kr\u00e4vs st\u00e4ndig fortutbildning f\u00f6r nya tekniker och trender. Efter sex \u00e5r i yrket erbjuds ocks\u00e5 m\u00e4starutbildning f\u00f6r den som vill bli fris\u00f6rm\u00e4stare."}