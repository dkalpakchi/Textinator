{"text": "M\u00e5nga fris\u00f6rer \u00e4r egenf\u00f6retagare antingen med en salong eller genom att hyra en stol hos n\u00e5gon som driver en salong. En del f\u00f6retag har ocks\u00e5 anst\u00e4llda fris\u00f6rer.\n\n### Arbetsuppgifter\n\nFris\u00f6rer arbetar p\u00e5 salonger med att ta emot kunder och klippa, tona, f\u00e4rga, permanenta, f\u00f6na och tv\u00e4tta h\u00e5r. Andra arbetsuppgifter kan vara att g\u00f6ra h\u00e5rf\u00f6rl\u00e4ngningar eller h\u00e5rupps\u00e4ttningar. Man g\u00f6r \u00e4ven olika behandlingar f\u00f6r h\u00e5r som h\u00e5rinpackningar och massage. Fris\u00f6rer anv\u00e4nder flera olika tekniker, kemiska behandlingar samt g\u00f6r upps\u00e4ttningar och h\u00e5rf\u00f6rl\u00e4ngningar. \n\nFris\u00f6ryrket \u00e4r ett hantverksyrke som \u00e4r kreativt och skapande. Man b\u00f6r vara intresserad av och nyfiken p\u00e5 nya trender och mode f\u00f6r att kunna m\u00f6ta kundernas \u00f6nskem\u00e5l. \n\nFris\u00f6rer kan ocks\u00e5 arbeta med brudkl\u00e4dslar och en del arbetar med peruker och toup\u00e9er. De flesta fris\u00f6rer behandlar b\u00e5de m\u00e4n och kvinnor men det finns de som \u00e4r specialiserade som dam- eller herrfris\u00f6r. F\u00f6rs\u00e4ljning och r\u00e5dgivning om h\u00e5rv\u00e5rdsprodukter \u00e4r ocks\u00e5 en arbetsuppgift. \n\n### Arbetsmilj\u00f6\n\nFris\u00f6ryrket kan vara p\u00e5frestande f\u00f6r nacke, axlar, rygg och ben. Har man anlag f\u00f6r allergier \u00e4r fris\u00f6ryrket mindre l\u00e4mpligt eftersom man kommer i kontakt med m\u00e5nga olika kemikalier, metaller och ofta har h\u00e4nderna i vatten. \n\n### Arbetstid\n\nArbetstiderna \u00e4r ofta dagtid. Vissa salonger har \u00f6ppet p\u00e5 l\u00f6rdagar, s\u00f6ndagar och kv\u00e4llstid."}