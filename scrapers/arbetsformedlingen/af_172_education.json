{"text": "Den vanligaste utbildningsv\u00e4gen f\u00f6r industrilackerare \u00e4r via internutbildning p\u00e5 ett lackeringsf\u00f6retag.  \n\n  \n\nGrundutbildning till lackerare finns inom gymnasieskolans industritekniska program med inriktning processteknik. Fordons- och transportprogrammet har en inriktning mot karosseri och lackering som kan ge vissa kunskaper, men f\u00f6rbereder f\u00f6r arbete som fordonslackerare, ett n\u00e4rliggande yrke. Se <a href=\"http://gymnasieinfo.se\" target=\"_blank\">gymnasieinfo.se</a> f\u00f6r mer information om gymnasieutbildningar.  \n\n  \n\nTruckkort kan vara meriterande vid anst\u00e4llning.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.   \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 <a href=\"http://www.valideringsinfo.se\" target=\"_blank\">valideringsinfo.se</a> eller hos Arbetsf\u00f6rmedlingen."}