{"text": "Socionomer arbetar ofta inom kommun, landsting, staten eller privata f\u00f6retag. Man kan till exempel arbeta inom socialtj\u00e4nsten, som kurator eller handl\u00e4ggare.\n\n### Arbetsuppgifter\n\nSocionomens roll \u00e4r framf\u00f6rallt att st\u00f6tta och hj\u00e4lpa individer som befinner sig i en sv\u00e5r situation. Det kan vara allt fr\u00e5n m\u00e4nniskor i missbruk, barn som farit illa, familjer som har sv\u00e5rt att f\u00f6rs\u00f6rja sig eller m\u00e4nniskor som beh\u00f6ver hj\u00e4lp med exempelvis bist\u00e5nd fr\u00e5n kommunen.\n\nI vissa yrkesroller som socionomer arbetar inom beh\u00f6ver man ibland fatta beslut som kan upplevas som sv\u00e5ra f\u00f6r individen. Besluten grundas p\u00e5 regelverk som m\u00e5ste f\u00f6ljas enligt lag. Arbetet som socionom inneb\u00e4r \u00e4ven administrativt arbete eftersom man bland annat dokumenterar de \u00e4renden man arbetar med.\n\nSom socionom har man ofta kontakter med sjukhus, kommuner och myndigheter i olika \u00e4renden och beh\u00f6ver kunna samarbeta med andra f\u00f6r att f\u00f6ra \u00e4renden fram\u00e5t. Eftersom man arbetar med \u00e4renden som r\u00f6r m\u00e4nniskor beh\u00f6ver socionomen ha en social f\u00f6rm\u00e5ga och kunna m\u00f6ta m\u00e4nniskor i olika situationer.\n\nSom socionom kan man \u00e4ven arbeta i andra st\u00f6ttande roller som exempelvis skolkurator eller kurator inom kommun eller landsting.\n\nSocionom \u00e4r en examensbeteckning och man kan arbeta med ett stort antal yrkesben\u00e4mningar som exempelvis:\n\n\u2022 <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=30&amp;sv.url=12.78280711d502730c1800072\" target=\"_blank\">Behandlingsassistent  \n</a>\u2022 <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=152&amp;sv.url=12.78280711d502730c1800072\" target=\"_blank\">Bist\u00e5ndsbed\u00f6mare  \n</a>\u2022 <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=1&amp;sv.url=12.78280711d502730c1800072\" target=\"_blank\">Handl\u00e4ggare  \n</a>\u2022 <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=208&amp;sv.url=12.78280711d502730c1800072\" target=\"_blank\">Kurator</a>  \n\u2022 <a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=577&amp;sv.url=12.78280711d502730c1800072\" target=\"_blank\">Projektledare</a>  \n\u2022<a href=\"http://www.arbetsformedlingen.se/For-arbetssokande/Yrke-och-framtid/Yrken-A-O.html?url=1119789672/Yrken/YrkesBeskrivning.aspx?iYrkeId=361&amp;sv.url=12.78280711d502730c1800072\" target=\"_blank\"> Socialsekreterare</a>\n\n### Arbetstider\n\nSocionomer arbetar ofta kontorstider. Inom vissa socionomyrken ing\u00e5r jourtj\u00e4nstg\u00f6ring vilket kan inneb\u00e4ra att man blir inkallad f\u00f6r att arbeta n\u00e4r som helst under dygnet. Om man arbetar vid exempelvis ett behandlingshem eller HVB-hem har man varierade arbetstider, allt fr\u00e5n dagtid, till kv\u00e4llar- och helger."}