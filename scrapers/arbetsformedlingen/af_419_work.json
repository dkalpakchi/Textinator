{"text": "Maskinoperat\u00f6rer arbetar p\u00e5 industrif\u00f6retag.\n\n### Arbetsuppgifter\n\nV\u00e4vare, v\u00e4vlagare, varpoperat\u00f6r, stickare, digitaltryckare och textilf\u00e4rgare \u00e4r n\u00e5gra inriktningar man kan ha som maskinoperat\u00f6r inom textilindustrin. M\u00e5nga av arbetsuppgifterna \u00e4r automatiserade och man kallas numera ofta maskinoperat\u00f6r eller processoperat\u00f6r.\n\nMaskinoperat\u00f6rer inom textilindustrin ansvarar ofta f\u00f6r flera maskiner. De f\u00f6ljer processen via bildsk\u00e4rmar och instrumentpaneler och kontrollerar regelbundet att kvaliteten p\u00e5 tillverkningen \u00e4r som den ska. Det ing\u00e5r ocks\u00e5 i arbetet att \u00e5tg\u00e4rda olika st\u00f6rningar i produktionen och rapportera in eller reparera maskinerna n\u00e4r det beh\u00f6vs.\n\n\u00c4ven om det manuella arbetet inom textilindustrin minskar f\u00f6rekommer arbetsmoment som exempelvis att byta drev (ett slags kugghjul), att tr\u00e4 kammar i v\u00e4vmaskiner, byta garnspolar eller s\u00e4tta till f\u00e4rg till maskinen. F\u00f6rutom arbete med produktionen arbetar men \u00e4ven med st\u00e4ll och underh\u00e5ll av maskinerna.\n\n### Arbetstider\n\nDen vanligaste arbetstiden inom textilindustrin \u00e4r dagarbete. En stor del av tillverkningen bedrivs dock under skiftg\u00e5ng."}