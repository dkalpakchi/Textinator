{"text": "SOS-operat\u00f6rer, larmoperat\u00f6rer och KC operat\u00f6rer utbildas internt av arbetsgivaren.   \n\n  \n\nSOS-operat\u00f6r  \n\nUtbildningen till SOS-operat\u00f6r \u00e4r ca 20 veckor l\u00e5ng. N\u00e4r man f\u00e5tt erfarenhet inom yrket f\u00e5r man vidareutbildning f\u00f6r arbete som till exempel ambulansdirigent.  \n\n  \n\nUnder utbildningen \u00e4r man provanst\u00e4lld. Fortsatt anst\u00e4llning kr\u00e4ver att man blir godk\u00e4nd f\u00f6r certifiering. Certifieringen garanterar att SOS\u2011operatoren kan hantera alla slags 112-samtal.  \n\nSOS-operat\u00f6rer genomg\u00e5r \u00e5rligen certifiering d\u00e5 teoretiska och praktiska f\u00f6rm\u00e5gor kontrolleras.   \n\n  \n\nF\u00f6r anst\u00e4llning kr\u00e4vs att man har gymnasieutbildning och tidigare arbetslivserfarenhet. M\u00e5nga som rekryteras till SOS Alarm har erfarenhet fr\u00e5n v\u00e5rd, r\u00e4ddningstj\u00e4nst eller annan verksamhet som ligger n\u00e4ra SOS-tj\u00e4nsten.   \n\n  \n\nInnan anst\u00e4llning f\u00e5r man genomg\u00e5 tester i probleml\u00f6sning, stress och simultankapacitet (f\u00f6rm\u00e5gan att g\u00f6ra flera saker samtidigt). Man g\u00f6r \u00e4ven personlighetstest och intervjuas av en psykolog.   \n\n  \n\nDet finns krav p\u00e5 att man har goda kunskaper b\u00e5de i svenska och engelska spr\u00e5ket. Datorvana \u00e4r meriterande. Man m\u00e5ste kunna prata och skriva samtidigt.   \n\n  \n\nL\u00e4s mer om de utbildnings- och \u00f6vriga krav som SOS-alarm har vid rekrytering p\u00e5 deras hemsida. SOS-alarm  \n\n  \n\nLarmoperat\u00f6r  \n\nF\u00f6r att kunna s\u00f6ka plats som larmoperat\u00f6r kr\u00e4vs vanligtvis att man har genomg\u00e5tt gymnasieutbildning och v\u00e4ktarutbildning och att man beh\u00e4rskar svenska och engelska i tal och skrift.   \n\n  \n\nDet \u00e4r en merit om man har tidigare erfarenhet och utbildning inom bevakning och larmteknik. Det \u00e4r ocks\u00e5 bra att ha datorvana.  \n\n  \n\nKC-operat\u00f6r  \n\nKC-operat\u00f6rer rekryteras b\u00e5de inom polisen och med civil bakgrund. Utbildning sker intern och varierar mellan 18 och 12 veckor beroende p\u00e5 vilka kunskaper man har sedan tidigare."}