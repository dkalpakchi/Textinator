{"text": "Den vanligaste utbildningsbakgrunden \u00e4r oftast en h\u00f6gskoleutbildning med datainriktning, till exempel en systemvetenskaplig utbildning eller en civilingenj\u00f6rsutbildning med datainriktning. Mer information om utbildningar finns p\u00e5 <a href=\"http://www.studera.nu\" target=\"_blank\">studera.nu</a>  \n\n  \n\nArkitektrollerna \u00e4r som regel seniora roller som kr\u00e4ver en stor erfarenhet av IT-arbete av olika slag samt en kunskap om det aktuella f\u00f6retaget eller organisationen de arbetar p\u00e5. Det kr\u00e4vs djupa kunskaper i hur IT-systemen fungerar och hur de kan f\u00f6rb\u00e4ttras f\u00f6r att st\u00f6dja f\u00f6retaget.  \n\n  \n\n\u00c4ven om IT \u00e4r den vanligaste bakgrunden \u00e4r det m\u00f6jligt att personer med annan tidigare erfarenhet som exempelvis civilekonom vara l\u00e4mpliga i rollen som IT-arkitekt.  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar."}