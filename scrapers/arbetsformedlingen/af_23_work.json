{"text": "Bagare arbetar b\u00e5de st\u00f6rre bagerier som s\u00e4ljer sina bakverk till butiker, hotell, restauranger m.m. och p\u00e5 bagerier och konditorier som har egen servering d\u00e4r kunderna kan sitta och fika. Alla typer och storlekar av bagerier och konditorier finns \u00f6ver hela landet.\n\n### Arbetsuppgifter\n\nIdag arbetar de flesta b\u00e5de som bagare och konditorer, vilket ger ett omv\u00e4xlande arbete.  \nSom bagare g\u00f6r man ofta m\u00e5nga olika sorters matbr\u00f6d eller kaffebr\u00f6d. Man v\u00e4ger man upp ingredienser, j\u00e4ser degar och formar br\u00f6d och eller kakor som gr\u00e4ddas. \n\nEn konditor bakar och tillverkar olika kakor, t\u00e5rtor eller bakelser. Arbetsuppgifter \u00e4r varierande med allt fr\u00e5n att vispa gr\u00e4dde, baka t\u00e5rtbottnar, fylla och glasera mazariner, g\u00f6ra t\u00e5rtor, vispa olika mousser och att dekorera br\u00f6llopst\u00e5rtor. \n\nI yrket ing\u00e5r det ofta ansvar f\u00f6r att planera vad som ska tillverkas och att sk\u00f6ta till exempel ink\u00f6p av r\u00e5varor. \n\nBagare och konditorer kan ocks\u00e5 arbeta p\u00e5 stora industribagerier. D\u00e5 \u00f6vervakar man bakningen som sker med hj\u00e4lp av maskiner. Tillverkningen p\u00e5 industribagerier kan vara automatiserad, men oftast finns en del manuella arbetsmoment kvar. \n\n### Arbetstider\n\nBagare och konditorer p\u00e5 industribagerier arbetar ofta natt och helgarbete f\u00f6rekommer. \u00c4ven skiftg\u00e5ng kan f\u00f6rekomma. \n\nSom bagare och konditor b\u00f6rjar man oftast arbeta tidigt p\u00e5 morgonen, men olika typer av bagerier har olika arbetstider. P\u00e5 bagerier som bakar och s\u00e4ljer till andra butiker b\u00f6rjar arbetspasset ofta mycket tidigt, medan arbetspasset ofta b\u00f6rjar senare p\u00e5 bagerier och konditorier som har egen servering."}