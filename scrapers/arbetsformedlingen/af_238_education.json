{"text": "Utbildning till lokf\u00f6rare ges genom yrkesh\u00f6gskoleutbildning, s\u00e5 kallad YH-utbildning. Utbildningen anordnas p\u00e5 flera platser i landet och \u00e4r i de flesta fall 1,5 \u00e5r l\u00e5ng. Efter examen kr\u00e4vs ytterligare utbildning p\u00e5 det f\u00f6retag d\u00e4r man blir anst\u00e4lld. Utbildningen kan variera fr\u00e5n n\u00e5gra veckor upp till ett par m\u00e5nader, beroende p\u00e5 vilken trafik f\u00f6retaget har.  \n\n  \n\n<a href=\"http://www.yrkeshogskolan.se/\" target=\"_blank\">Yrkesh\u00f6gskolan</a> har mer information om vad utbildningen inneh\u00e5ller och var den ges.   \n\n  \n\nMan m\u00e5ste \u00e4ven ans\u00f6ka om f\u00f6rarbevis hos Transportstyrelsen. F\u00f6rarbeviset g\u00e4ller inom hela EU. Man ska ha fyllt 20 \u00e5r f\u00f6r att ans\u00f6ka om f\u00f6rarbeviset.  \n\n  \n\nMan f\u00e5r inte ha n\u00e5gon sjukdom, fysiskt handikapp eller funktionshinder som inneb\u00e4r risk f\u00f6r trafiks\u00e4kerhet enligt Transportstyrelsens f\u00f6reskrifter. Man m\u00e5ste ha god syn med eller utan glas\u00f6gon, god h\u00f6rsel och normalt f\u00e4rgseende. Man m\u00e5ste \u00e4ven genomg\u00e5 en yrkespsykologisk unders\u00f6kning. L\u00e4s mer om de aktuella reglerna <a href=\"http://www.transportstyrelsen.se/sv/Regler/Regler-for-jarnvag/\" target=\"_blank\">h\u00e4r</a>  \n\n  \n\nDu som har utbildning fr\u00e5n ett annat land kan ans\u00f6ka om att f\u00e5 den validerad. Mer information finns p\u00e5 <a href=\"http://www.uhr.se/bedomning-av-utlandsk-utbildning/\" target=\"_blank\">Universitets- och h\u00f6gskoler\u00e5det</a>, som bed\u00f6mer utl\u00e4ndska gymnasieutbildningar, yrkesh\u00f6gskoleutbildningar och akademiska utbildningar.  \n\n  \n\nOm du har erfarenhet fr\u00e5n ett yrke, men saknar intyg kan du f\u00e5 dina yrkeskunskaper bed\u00f6mda. Mer information finns p\u00e5 valideringsinfo.se eller hos Arbetsf\u00f6rmedlingen."}