{"url": "/Miljoarbete-i-samhallet/Miljoarbete-i-Sverige/Miljoovervakning/", "text": "# Milj\u00f6\u00f6vervakning f\u00f6ljer tillst\u00e5ndet i milj\u00f6n\n\nMilj\u00f6\u00f6vervakning\u00a0ger en l\u00e4gesbeskrivning av tillst\u00e5ndet i milj\u00f6n och varnar f\u00f6r st\u00f6rningar. Arbetet bygger p\u00e5 \u00e5terkommande, systematiskt upplagda unders\u00f6kningar, som visar milj\u00f6tillst\u00e5ndet genom att registrera eventuella f\u00f6r\u00e4ndringar i naturmilj\u00f6n.\n\nGenom att j\u00e4mf\u00f6ra aktuella l\u00e4gesbeskrivningar med tidigare m\u00e4tningar kan f\u00f6r\u00e4ndringar i milj\u00f6n uppt\u00e4ckas. P\u00e5 s\u00e5 vis kan man se om genomf\u00f6rda \u00e5tg\u00e4rder f\u00e5r \u00f6nskad effekt eller inte. Ibland beh\u00f6vs ytterligare unders\u00f6kningar f\u00f6r att ta reda p\u00e5 om f\u00f6r\u00e4ndringen inneb\u00e4r ett problem eller inte.\n\n## Milj\u00f6\u00f6vervakning ett l\u00e5ngsiktigt arbete\n\nOfta beh\u00f6vs m\u00e4tningar \u00f6ver l\u00e5nga tidsperioder f\u00f6r att kunna se om en f\u00f6r\u00e4ndring orsakas av m\u00e4nsklig p\u00e5verkan eller \u00e4r en naturlig variation. D\u00e4rf\u00f6r \u00e4r milj\u00f6\u00f6vervakning ett l\u00e5ngsiktigt arbete som kr\u00e4ver uth\u00e5llighet \u00f6ver tid.\n\nNaturv\u00e5rdsverkets milj\u00f6\u00f6vervakning b\u00f6rjade 1978. De svenska m\u00e4tseriernas l\u00e4ngd \u00e4r i m\u00e5nga fall unika i v\u00e4rlden.\n\n## Grundl\u00e4ggande f\u00f6r milj\u00f6arbetet\n\nResultaten fr\u00e5n milj\u00f6\u00f6vervakningen \u00e4r grundl\u00e4ggande f\u00f6r milj\u00f6arbetet i stort. Arbetet med att utforma och prioritera milj\u00f6politiken baseras p\u00e5 milj\u00f6\u00f6vervakningens resultat.\n\nMilj\u00f6\u00f6vervakningen har en strategisk roll n\u00e4r det g\u00e4ller att utveckla och f\u00f6lja upp arbetet med de svenska milj\u00f6m\u00e5len. Men \u00e4ven n\u00e4r det g\u00e4ller utvecklingen av milj\u00f6kvalitetsnormer och bed\u00f6mningsgrunder spelar milj\u00f6\u00f6vervakningen en\u00a0viktig roll.\n\nP\u00e5 internationell niv\u00e5 \u00e4r resultaten fr\u00e5n milj\u00f6\u00f6vervakningen basen f\u00f6r internationell rapportering och officiell statistik om milj\u00f6tillst\u00e5nd.\n\nInformationen om resultaten ger alla en m\u00f6jlighet att delta i den politiska debatten.\n\n## Lagar, konventioner och milj\u00f6m\u00e5l best\u00e4mmer vad som unders\u00f6ks\n\nVad som unders\u00f6ks inom milj\u00f6\u00f6vervakningen best\u00e4ms av\u00a0krav i milj\u00f6lagstiftningen, milj\u00f6kvalitetsm\u00e5l samt Sveriges \u00e5taganden om rapportering inom internationella direktiv och konventioner. Framf\u00f6r allt EU:s milj\u00f6politik st\u00e4ller stora krav p\u00e5 internationell rapportering.\n\nI de milj\u00f6politiska propositionerna (Proposition 1990/91:90 & 1997/98:145) beskrivs regeringens krav p\u00e5 en effektiv milj\u00f6\u00f6vervakning. Det ska vara m\u00f6jligt att:\n\nDessutom g\u00e4ller att milj\u00f6\u00f6vervakningen ska:\n\n## Naturv\u00e5rdsverket ansvarar f\u00f6r samordningen\n\nDet \u00e4r m\u00e5nga akt\u00f6rer som utf\u00f6r arbetet inom milj\u00f6\u00f6vervakningen.\u00a0Naturv\u00e5rdsverkets samordning inneb\u00e4r bland annat att se till att milj\u00f6\u00f6vervakningen genomf\u00f6rs av akt\u00f6rerna p\u00e5 ett j\u00e4mf\u00f6rbart s\u00e4tt och att resultaten \u00e4r tillg\u00e4ngliga f\u00f6r alla som \u00e4r intresserade. Data, sammanst\u00e4llningar och analyser publiceras i rapporter och p\u00e5 n\u00e4tet.\n\nSamordningen \u00e4r ocks\u00e5 ett s\u00e4tt att f\u00e5 en helt\u00e4ckande bild av milj\u00f6situationen, skapa st\u00f6rre delaktighet och att minska kostnaderna.\n\nBland de akt\u00f6rer som utf\u00f6r eller p\u00e5 annat s\u00e4tt bidrar till milj\u00f6\u00f6vervakning ing\u00e5r:\n\nN\u00e5gra av utf\u00f6rarna \u00e4r ocks\u00e5 s\u00e5 kallade datav\u00e4rdar. Det inneb\u00e4r att de lagrar, granskar, sammanst\u00e4ller, presenterar och tillhandah\u00e5ller milj\u00f6\u00f6vervakningsdata p\u00e5 uppdrag av Naturv\u00e5rdsverket.\n\n"}