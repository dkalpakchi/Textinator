{"url": "/Miljoarbete-i-samhallet/Sveriges-miljomal/Miljokvalitetsmalen/God-bebyggd-miljo/", "text": "# God bebyggd milj\u00f6\n\n## Vad g\u00f6rs f\u00f6r att n\u00e5 m\u00e5let?\n\nBoverket \u00e4r enligt sin instruktion ansvarig myndighet f\u00f6r milj\u00f6kvalitetsm\u00e5let God bebyggd milj\u00f6 och ska samordna uppf\u00f6ljning, utv\u00e4rdering och rapportering f\u00f6r m\u00e5let. Varje \u00e5r g\u00f6rs en \u00e5rlig uppf\u00f6ljning av milj\u00f6kvalitetsm\u00e5len, som l\u00e4mnas till regeringen i\u00a0slutet av mars. I uppf\u00f6ljningen beskrivs de viktigaste aktuella\u00a0\u00e5tg\u00e4rderna f\u00f6r att n\u00e5 milj\u00f6kvalitetsm\u00e5len och etappm\u00e5len.\n\nN\u00e4stan 30 andra olika svenska myndigheter ska arbeta inom sina respektive verksamhetsomr\u00e5den f\u00f6r att milj\u00f6m\u00e5len ska n\u00e5s, enligt sina instruktioner eller regleringsbrev. De flesta ska rapportera om sitt arbete till regeringen i sina \u00e5rsredovisningar. Vad Naturv\u00e5rdsverket gjort det senaste \u00e5ret f\u00f6r detta milj\u00f6kvalitetsm\u00e5l hittar du via l\u00e4nken nedan.\n\nRegeringen sammanst\u00e4ller sedan varje \u00e5r vad som gjorts f\u00f6r att n\u00e5 milj\u00f6kvalitetsm\u00e5len. Det presenteras i budgetf\u00f6rslaget f\u00f6r kommande \u00e5r, den s\u00e5 kallade budgetpropositionen,\u00a0under utgiftsomr\u00e5de 20: Allm\u00e4n milj\u00f6- och naturv\u00e5rd. Propositionen l\u00e4mnas till riksdagen i slutet av september varje \u00e5r.\n\nI slutet av varje mandatperiod redovisar regeringen \u00e4ven vilka insatser som gjorts f\u00f6r milj\u00f6m\u00e5len i en skrivelse till riksdagen.\n\n## Preciseringar\n\nVarje milj\u00f6kvalitetsm\u00e5l har preciseringar. Preciseringarna f\u00f6rtydligar m\u00e5let och anv\u00e4nds i det l\u00f6pande uppf\u00f6ljningsarbetet av m\u00e5let.\n\n## Etappm\u00e5len\n\nEtappm\u00e5len ska underl\u00e4tta m\u00f6jligheterna att n\u00e5 de \u00f6vriga milj\u00f6m\u00e5len. Etappm\u00e5len identifierar en \u00f6nskad samh\u00e4llsomst\u00e4llning och \u00e4r steg p\u00e5 v\u00e4gen f\u00f6r att n\u00e5 generationsm\u00e5let och ett eller flera milj\u00f6kvalitetsm\u00e5l.\n\n"}