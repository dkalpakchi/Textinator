{"url": "/yrkespersoner/elinstallator/du-som-vill-bli-elinstallator/krav-for-al/", "text": "# Krav f\u00f6r AL\n\nF\u00f6r att f\u00e5 en auktorisation l\u00e5gsp\u00e4nning, AL, st\u00e4lls ett utbildningskrav och ett krav p\u00e5 praktisk erfarenhet. Kraven regleras i Els\u00e4kerhetsverkets f\u00f6reskrifter ELS\u00c4K-FS 2017:4. AL-auktorisation omfattar alla elinstallationsarbeten p\u00e5 l\u00e5gsp\u00e4nningsanl\u00e4ggningar.\n\n## Utbildning\n\nF\u00f6r att uppfylla utbildningskravet f\u00f6r en AL-auktorisation ska du med godk\u00e4nt resultat ha g\u00e5tt en utbildning som omfattar de kunskaps- och f\u00e4rdighetskrav som framg\u00e5r i bilaga 1 i Els\u00e4kerhetsverkets f\u00f6reskrifter ELS\u00c4K-FS 2017:4.\n\nMer \u00f6vergripande information om utbildningar vid ans\u00f6kan om auktorisation kan du l\u00e4sa om p\u00e5 sidan Utbildning.\n\n## Praktisk erfarenhet\n\nF\u00f6r att uppfylla kravet p\u00e5 praktisk erfarenhet f\u00f6r en AL-auktorisation ska du ha arbetat med el i minst fyra \u00e5r. Observera att:\n\nOm man uppfyller kravet p\u00e5 praktisk erfarenhet f\u00f6r en auktorisation A kan \u00e4ven den kombinationen godtas vid en ans\u00f6kan om auktorisation AL.\n\nMer \u00f6vergripande information om praktisk erfarenhet vid ans\u00f6kan om auktorisation kan du l\u00e4sa om p\u00e5 sidan Praktisk erfarenhet. D\u00e4r framg\u00e5r ocks\u00e5 hur erfarenheten ska intygas.\n\n## Utl\u00e4ndska meriter\n\nOm du har en auktorisation som elinstallat\u00f6r i ett annat EES-land eller Schweiz kan du ans\u00f6ka om en motsvarande auktorisation i Sverige. Detta enligt Lagen om erk\u00e4nnande av yrkeskvalifikationer. Observera att du m\u00e5ste ha tillst\u00e5nd att utf\u00f6ra alla typer av elinstallationsarbeten p\u00e5 l\u00e5gsp\u00e4nningsanl\u00e4ggningar i det andra EES-landet eller Schweiz f\u00f6r att uppfylla kraven f\u00f6r en AL-auktorisation.\n\nMer \u00f6vergripande information om erk\u00e4nnande av yrkeskvalifikationer och vad som g\u00e4ller om du har utl\u00e4ndska meriter kan du l\u00e4sa om p\u00e5 sidan Utl\u00e4ndska meriter.\n\n"}