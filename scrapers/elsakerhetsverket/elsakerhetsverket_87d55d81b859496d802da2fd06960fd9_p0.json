{"url": "/yrkespersoner/elinstallator/du-som-vill-bli-elinstallator/praktisk-erfarenhet/", "text": "# Praktisk erfarenhet\n\nF\u00f6r att f\u00e5 en auktorisation st\u00e4lls ett utbildningskrav och ett krav p\u00e5 praktisk erfarenhet. Hur l\u00e5ng tid och i vilken omfattning du beh\u00f6ver ha jobbat med el skiljer sig \u00e5t beroende p\u00e5 vilken auktorisationstyp du s\u00f6ker. Var noga med att ta reda p\u00e5 vilka krav som st\u00e4lls f\u00f6r din ans\u00f6kan.\n\n## Elinstallationsarbete\n\nF\u00f6r att kunna uppfylla kravet p\u00e5 praktisk erfarenhet m\u00e5ste du ha arbetat med elinstallationsarbete. Vad som \u00e4r elinstallationsarbete anges i 4 \u00a7 Els\u00e4kerhetslagen. Arbetet r\u00e4knas som elinstallationsarbete n\u00e4r du\n\nElinstallationsarbete omfattar allts\u00e5 allt arbete p\u00e5 en starkstr\u00f6msanl\u00e4ggning fr\u00e5n elproduktion fram till och med eluttaget samt alla fasta anslutningar och losskopplingar av elektrisk utrustning.\n\n## Annat arbete med el\n\nDet \u00e4r inte bara elinstallationsarbete som f\u00e5r tillgodor\u00e4knas som praktisk erfarenhet. Du f\u00e5r ocks\u00e5 delvis (upp till halva tiden av den tid som kr\u00e4vs) tillgodor\u00e4kna dig annat arbete med el. Observera att annat arbete med el m\u00e5ste omfattas av n\u00e5got av de kunskapsomr\u00e5den som framg\u00e5r i bilaga 1, 2 eller 3 i f\u00f6reskrifterna ELS\u00c4K-FS 2017:4. Exempel p\u00e5 s\u00e5dana arbeten kan vara konstruktion, dimensionering, fels\u00f6kning eller kontroll av h\u00f6g- eller l\u00e5gsp\u00e4nningsanl\u00e4ggningar eller utrustning som ansluts till s\u00e5dana.\n\nOm du vill tillgodor\u00e4kna dig annat arbete med el ska den tiden intygas p\u00e5 en s\u00e4rskild blankett som fastst\u00e4llts av Els\u00e4kerhetsverket.\n\n## Praktisk erfarenhet f\u00f6re 1 juli 2017\n\nOm du gjorde din praktiska erfarenhet f\u00f6re 1 juli 2017 ska elinstallationsarbetet ha utf\u00f6rts under \u00f6verinseende av en elinstallat\u00f6r. I regel ska du och elinstallat\u00f6ren ha varit anst\u00e4llda i samma f\u00f6retag. Det \u00e4r ocks\u00e5 elinstallat\u00f6ren som haft \u00f6verinseende \u00f6ver ditt arbete som ska intyga din praktiska erfarenhet n\u00e4r du ans\u00f6ker om auktorisation. Anv\u00e4nd blanketten som fastst\u00e4llts av Els\u00e4kerhetsverket.\n\nOm du och den \u00f6verinseende elinstallat\u00f6ren inte var anst\u00e4llda i samma f\u00f6retag m\u00e5ste en undantagsregel enligt tidigare g\u00e4llande f\u00f6reskrifter ha till\u00e4mpats. Detta inneb\u00e4r att omfattningen av arbetet och \u00f6verinseendet ska finnas dokumenterat och bifogas med blanketten d\u00e4r praktisk erfarenhet intygats.\n\n## Praktisk erfarenhet efter 1 juli 2017\n\nF\u00f6r att du ska kunna tillgodor\u00e4kna dig praktisk erfarenhet efter 1 juli 2017 m\u00e5ste elinstallationsarbetet ha utf\u00f6rts inom ett elinstallationsf\u00f6retags egenkontrollprogram. Att s\u00e5 har skett ska intygas av n\u00e5gon som har r\u00e4tt att f\u00f6retr\u00e4da f\u00f6retaget. Anv\u00e4nd blanketten som fastst\u00e4llts av Els\u00e4kerhetsverket.\n\nObservera att det \u00e4r de arbeten som du faktiskt har arbetat inom som ska intygas, inte vad f\u00f6retaget i stort f\u00e5r lov att g\u00f6ra.\n\n"}