Livsmedelsverkets föreskrifter om djupfrysta livsmedel

Detta dokument har sammanställts i informationssyfte. Kontrollera därför alltid texten mot den tryckta versionen. Denna version innehåller ändringar t.o.m. LIVSFS 2014:19.

Omfattning
Dessa föreskrifter innehåller regler om djupfrysta livsmedel. Föreskrifterna gäller inte glass och glassvaror.

Definition
Med djupfrysta livsmedel avses i dessa föreskrifter sådana livsmedel som
- har genomgått en nedfrysningsprocess, djupfrysning, i vilken varan
infryses så snabbt som kan krävas för respektive vara,
- alltid håller i alla delar en temperatur på -18°C eller lägre efter infrysning
och temperaturutjämning, och
- släpps ut på marknaden som djupfrysta livsmedel.

Beredning
Beredning och infrysning ska ske snabbt och med ändamålsenlig teknisk utrustning så att kemiska, biologiska och mikrobiologiska förändringar begränsas.

Frysmedier
Endast följande kylmedier får komma i direkt kontakt med djupfrysta
livsmedel:
- luft,
- kväve och
- koldioxid.

Temperatur
Temperaturen i djupfrysta livsmedel ska alltid vara -18°C eller lägre i alla delar av varan. Kortvarig temperaturhöjning till högst -15°C kan godtas vid transport, lokal distribution samt vid avfrostning och liknande i frysdiskar i detaljhandeln.

Förpackning
Djupfrysta livsmedel som är avsedda för enskilda konsumenter ska förpackas av tillverkare eller förpackare i lämpliga förpackningar som skyddar livsmedlet mot mikrobiologisk eller annan förorening och som begränsar uttorkning.

Märkning
Generella bestämmelser om livsmedelsinformation finns i
1. Europaparlamentets och rådets förordning (EU) nr 1169/2011 om
tillhandahållande av livsmedelsinformation till konsumenterna, och om
ändring av Europaparlamentets och rådets förordningar (EG) nr 1924/2006
och (EG) nr 1925/2006 samt om upphävande av kommissionens direktiv
87/250/EEG, rådets direktiv 90/496/EEG, kommissionens direktiv
1999/10/EG, Europaparlamentets och rådets direktiv 2000/13/EG,
kommissionens direktiv 2002/67/EG och 2008/5/EG samt kommissionens
förordning (EG) nr 608/2004, och
2. Livsmedelsverkets föreskrifter (LIVSFS 2014:4) om
livsmedelsinformation. (LIVSFS 2014:19)

Utöver vad som följer av 7 § gäller för djupfrysta livsmedel som är
avsedda för enskilda konsumenter eller storhushåll att
1. uttrycket djupfryst ska anges i anslutning till livsmedlets beteckning,
2. förutom uppgift om bäst före-dag, ska anvisningar finnas om hur länge det
djupfrysta livsmedlet kan förvaras hos mottagaren och om lagringstemperatur
och vilken typ av lagringsutrustning som krävs,
3. uppgift som gör det möjligt att identifiera varupartiet ska anges på samtliga
djupfrysta livsmedel, och
4. texten "bör inte frysas efter upptining" eller motsvarande ska anges på
förpackningen. (LIVSFS 2014:19)

Djupfrysta livsmedel som är avsedda för andra än enskilda konsumenter
eller storhushåll ska märkas med följande:
- uttrycket djupfryst i anslutning till livsmedlets beteckning,
- uppgift om nettokvantitet uttryckt i vikt eller volym,
- uppgift som gör det möjligt att identifiera varupartiet, och
- namn eller firmanamn samt adress för tillverkare, förpackare eller säljare om denne är etablerad inom det område som omfattas av avtalet om Europeiska ekonomiska samarbetsområdet (EES-avtalet) eller i Turkiet.

Uppgifterna i första stycket ska anges på varans förpackning eller på etikett
fäst på förpackningen.

Uttrycket djupfryst får endast användas för livsmedel som uppfyller kraven i
dessa föreskrifter.

Temperaturmätning
Bestämmelser om mätning och registrering av temperatur finns i kommissionens förordning (EG) nr 37/2005 av den 12 januari 2005 om övervakning av temperatur i utrymmen för transport, förvaring och lagring av djupfrysta livsmedel 2.

Vid offentlig kontroll ska bestämmelserna om provtagning och temperaturmätning i kommissionens direktiv 92/2/EEG av den 13 januari 1992 om fastställande av stickprovsförfarande och gemenskapens analysmetod för den offentliga kontrollen av djupfrysta livsmedels temperatur tillämpas. Även andra tillförlitliga metoder får användas.

Dessa föreskrifter träder den 29 juni 2006. Genom författningen upphävs Livsmedelsverkets föreskrifter och allmänna råd (SLVFS 1993:16) om djupfrysta livsmedel.

Dessa föreskrifter träder i kraft den 13 december 2014.