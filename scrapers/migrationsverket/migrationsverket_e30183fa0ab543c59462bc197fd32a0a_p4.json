{"url": "https://www.migrationsverket.se/Privatpersoner/Studera-i-Sverige/Universitet-och-hogskola.html", "text": "## Information om pilotprojekt g\u00e4llande tv\u00e5\u00e5riga tillst\u00e5nd f\u00f6r programstudenter\n\nUnder perioden 16 oktober 2019 till 16 oktober 2022 p\u00e5g\u00e5r ett pilotprojekt i samarbete mellan Migrationsverket och fem l\u00e4ros\u00e4ten, d\u00e4r studenter ges m\u00f6jlighet att ans\u00f6ka om tv\u00e5\u00e5riga uppeh\u00e5llstillst\u00e5nd f\u00f6r studier.\n\nDe l\u00e4ros\u00e4ten som ing\u00e5r i piloten \u00e4r:\n\u2022 J\u00f6nk\u00f6ping University\n\u2022 Kungliga tekniska h\u00f6gskolan\n\u2022 Linn\u00e9universitetet\n\u2022 Lunds universitet\n\u2022 Ume\u00e5 universitet.\n\nUnder denna tid kommer du som \u00e4r antagen till en fler\u00e5rig programutbildning vid n\u00e5got av dessa l\u00e4ros\u00e4ten att kunna ans\u00f6ka om tv\u00e5\u00e5riga uppeh\u00e5llstillst\u00e5nd f\u00f6r studier i Sverige. Detta f\u00f6ruts\u00e4tter att samtliga villkor, inklusive f\u00f6rs\u00f6rjning, \u00e4r uppfyllda f\u00f6r hela den s\u00f6kta tillst\u00e5ndstiden.\n\nOm du blir folkbokf\u00f6rd i Sverige s\u00e5 anses du ha en helt\u00e4ckande sjukf\u00f6rs\u00e4kring. Du som har blivit antagen till studier kortare tid \u00e4n ett \u00e5r blir inte folkbokf\u00f6rd i Sverige. Om du d\u00e5 inte har en f\u00f6rs\u00e4kring via universitetet eller h\u00f6gskolan, m\u00e5ste du vara f\u00f6rs\u00e4krad genom ditt hemland eller med en egen f\u00f6rs\u00e4kring.\n\nF\u00f6rs\u00e4kringen ska g\u00e4lla f\u00f6r hela den tid du ska vara i Sverige och t\u00e4cka kostnader f\u00f6r akut- och annan l\u00e4karv\u00e5rd, tandv\u00e5rd\u00a0och sjukhusvistelse. Den ska ocks\u00e5 t\u00e4cka kostnader f\u00f6r hemtransport av medicinska sk\u00e4l.\n\n## S\u00e5 l\u00e4nge g\u00e4ller tillst\u00e5ndet\n\nDu kan f\u00e5 uppeh\u00e5llstillst\u00e5nd f\u00f6r den tid som studierna kr\u00e4ver, men aldrig f\u00f6r l\u00e4ngre tid \u00e4n ditt pass \u00e4r giltigt. \u00c4ven om du har blivit antagen till flera \u00e5rs studier kan du vanligtvis f\u00e5 uppeh\u00e5llstillst\u00e5nd f\u00f6r h\u00f6gst ett \u00e5r i taget, eller tretton m\u00e5nader vid en f\u00f6rstag\u00e5ngsans\u00f6kan.\n\nSom doktorand kan du f\u00e5 upp till tv\u00e5 \u00e5rs uppeh\u00e5llstillst\u00e5nd f\u00f6r studier.\n\nL\u00e4ngden p\u00e5 beviljat uppeh\u00e5llstillst\u00e5nd kan ocks\u00e5 p\u00e5verkas om\n\u2022 du inte har pengar f\u00f6r hela den s\u00f6kta tillst\u00e5ndstiden\n\u2022 sjukf\u00f6rs\u00e4kringens giltighetstid inte str\u00e4cker sig \u00f6ver hela den s\u00f6kta tillst\u00e5ndstiden\n\u2022 den faktiska studieperioden \u00e4r kortare \u00e4n den s\u00f6kta tillst\u00e5ndstiden.\n\nMigrationsverket har vissa vanliga tillst\u00e5ndstider som till\u00e4mpas s\u00e5 l\u00e5ngt det \u00e4r m\u00f6jligt. Tiderna som presenteras i tabellen nedan \u00e4r generella. Giltighetstiden f\u00f6r ett uppeh\u00e5llstillst\u00e5nd finns angiven i beslutet fr\u00e5n Migrationsverket."}