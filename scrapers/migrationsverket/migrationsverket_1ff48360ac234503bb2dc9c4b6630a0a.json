{"url": "https://www.migrationsverket.se/Privatpersoner/Bli-svensk-medborgare/Vad-innebar-svenskt-medborgarskap.html", "text": "Vad inneb\u00e4r svenskt medborgarskap?\n\nDet svenska medborgarskapet \u00e4r ett r\u00e4ttsligt f\u00f6rh\u00e5llande mellan staten och dig som medborgare. Medborgarskapet st\u00e4rker din samh\u00f6righet med Sverige och f\u00f6renar svenska folket. Det \u00e4r det formella medlemskapet i samh\u00e4llet och \u00e4r en grund f\u00f6r demokratin i Sverige.\n\nMedborgarskap brukar i juridisk mening definieras som det formella f\u00f6rh\u00e5llandet mellan en individ och en stat n\u00e4r det g\u00e4ller r\u00e4ttigheter och skyldigheter.\n\nSvenskt medborgarskap kan inneb\u00e4ra f\u00f6rdelar som:\n\nUt\u00f6ver detta har utl\u00e4ndska medborgare som har permanent uppeh\u00e5llstillst\u00e5nd och \u00e4r folkbokf\u00f6rda i Sverige i princip, samma r\u00e4ttigheter och skyldigheter som svenska medborgare.\n\nSverige till\u00e5ter dubbelt medborgarskap. Dubbelt medborgarskap inneb\u00e4r att du \u00e4r medborgare i mer \u00e4n ett land. Om du blir svensk medborgare kan du beh\u00e5lla ditt tidigare medborgarskap om lagen i det andra landet till\u00e5ter det. En svensk medborgare som blir medborgare i ett annat land kan f\u00e5 beh\u00e5lla sitt svenska medborgarskap. Vissa l\u00e4nders lagstiftning till\u00e5ter inte dubbelt medborgarskap. Du kan l\u00e4sa mer under rubriken F\u00f6rlora medborgarskapet.\n\nMedborgarskap i mer \u00e4n ett land kan inneb\u00e4ra f\u00f6rdelar som:\n\nDet kan medf\u00f6ra risker eller problem att ha dubbla medborgarskap. Den fr\u00e4msta risken \u00e4r att ditt svenska medborgarskap inte erk\u00e4nns av det andra landet, d\u00e4r du ocks\u00e5 \u00e4r medborgare. Det inneb\u00e4r till exempel att myndigheterna i det landet inte till\u00e5ter Sverige att ge dig konsul\u00e4r hj\u00e4lp om du skulle gripas av polisen. Det kan till och med h\u00e4nda att en tj\u00e4nsteman fr\u00e5n en svensk ambassad inte f\u00e5r tr\u00e4ffa dig.\n\nDu kan ocks\u00e5 f\u00e5 problem i tredje land, i synnerhet om du inte rest in i landet p\u00e5 ditt svenska pass utan i st\u00e4llet anv\u00e4nt ditt andra pass. D\u00e5 kan myndigheterna i landet h\u00e4vda att Sverige inte har r\u00e4tt att hj\u00e4lpa dig."}