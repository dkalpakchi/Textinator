{"url": "https://www.migrationsverket.se/Privatpersoner/Skydd-och-asyl-i-Sverige/Uppehallstillstand-for-gymnasiestudier.html", "text": "## Familj\n\nDu har m\u00f6jlighet att \u00e5terf\u00f6renas med din n\u00e4rmaste familj efter att du har f\u00e5tt uppeh\u00e5llstillst\u00e5nd f\u00f6r gymnasiestudier om du har flyktingstatus, eller om du har status som alternativt skyddsbeh\u00f6vande och du ans\u00f6kte om asyl senast den 24 november 2015. F\u00f6r att kunna \u00e5terf\u00f6renas med dina f\u00f6r\u00e4ldrar m\u00e5ste du vara under 18 \u00e5r.\n\nF\u00f6r att din make, maka eller registrerad partner ska kunna f\u00e5 uppeh\u00e5llstillst\u00e5nd f\u00f6r att flytta till dig i Sverige efter att du har f\u00e5tt uppeh\u00e5llstillst\u00e5nd p\u00e5 grund av gymnasiestudier kr\u00e4vs det att\n\u2022 du har flyktingstatus, eller att du har status som alternativt skyddsbeh\u00f6vande och ans\u00f6kte om asyl senast den 24 november 2015\n\u2022 ni b\u00e5da \u00e4r \u00f6ver 21 \u00e5r (undantag kan g\u00f6ras om ni har gemensamma barn)\n\u2022 ni har levt tillsammans innan du flydde till Sverige.\n\nOm du har f\u00e5tt avslag p\u00e5 din asylans\u00f6kan och har f\u00e5tt ett av- eller utvisningsbeslut har din familj inte m\u00f6jlighet att f\u00e5 uppeh\u00e5llstillst\u00e5nd f\u00f6r att flytta till dig i Sverige, \u00e4ven om du f\u00e5r uppeh\u00e5llstillst\u00e5nd f\u00f6r studier."}