{"url": "https://www.migrationsverket.se/Privatpersoner/Besoka-Sverige/Besoka-slakt-och-vanner.html", "text": "## S\u00e5 h\u00e4r g\u00f6r du n\u00e4r du \u00f6verklagar\n\nOm du har f\u00e5tt ett beslut om visum som du inte \u00e4r n\u00f6jd med kan du l\u00e4mna in ett skriftligt \u00f6verklagande senast\u00a0tre veckor fr\u00e5n den dagen du fick beslutet. I ditt \u00f6verklagande ska du skriva vilket beslut du inte \u00e4r n\u00f6jd med, varf\u00f6r och hur du vill att det ska \u00e4ndras. Om du har n\u00e5gra dokument som du inte har\u00a0l\u00e4mnat in tidigare kan du komplettera ditt \u00e4rende med dem. Ditt \u00f6verklagande ska l\u00e4mnas in till den ambassad eller generalkonsulat som fattat beslutet. Ambassaden eller generalkonsulatet kontrollerar att \u00f6verklagandet har kommit in i r\u00e4tt tid och g\u00e5r igenom \u00e4rendet p\u00e5 nytt. Om det har g\u00e5tt l\u00e4ngre tid \u00e4n\u00a0tre veckor avvisas \u00f6verklagandet och du f\u00e5r i s\u00e5 fall l\u00e4mna in en ny ans\u00f6kan.\n\nOm ambassaden eller generalkonsulatet \u00e4ndrar beslutet\n\nBeslutet kan \u00e4ndras om det kommer in ny information. I s\u00e5 fall blir du meddelad och ditt visum s\u00e4tts in i passet.\n\nOm ambassaden eller generalkonsulatet inte \u00e4ndrar beslutet skickas det vidare\n\nOm \u00f6verklagandet har kommit in i r\u00e4tt tid och den myndighet som har fattat beslutet inte anser att det finns anledning att \u00e4ndra beslutet ska de s\u00e5 fort som m\u00f6jligt skicka \u00e4rendet vidare. Din ans\u00f6kan, beslutet och alla \u00f6vriga handlingar som har l\u00e4mnats in i \u00e4rendet, skickas till Migrationsdomstolen i G\u00f6teborg. Migrationsdomstolen fattar sedan beslut."}