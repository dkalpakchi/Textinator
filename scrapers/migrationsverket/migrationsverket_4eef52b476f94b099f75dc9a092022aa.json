{"url": "https://www.migrationsverket.se/Privatpersoner/Lamna-Sverige/Atervandring.html", "text": "\u00c5tervandring\n\nOm du har f\u00e5tt uppeh\u00e5llstillst\u00e5nd i Sverige som flykting, skyddsbeh\u00f6vande, av humanit\u00e4ra sk\u00e4l eller har tagits ut p\u00e5 flyktingkvoten och vill \u00e5tervandra till ditt hemland har du m\u00f6jlighet att f\u00e5 bidrag fr\u00e5n Migrationsverket.\n\nDu som funderar p\u00e5 eller har beslutat dig f\u00f6r att flytta tillbaka till ditt hemland, kan h\u00e4r l\u00e4sa om vilket bidrag du kan f\u00e5 och vad du b\u00f6r t\u00e4nka p\u00e5. I vissa fall kan du f\u00e5 bidrag \u00e4ven om du vill flytta till ett annat land \u00e4n ditt hemland.\n\nDu kan f\u00e5 resebidrag om du har f\u00e5tt uppeh\u00e5llstillst\u00e5nd i Sverige som flykting, skyddsbeh\u00f6vande, kvotflykting, p\u00e5 synnerligen eller s\u00e4rskilt \u00f6mmande omst\u00e4ndigheter. Du kan inte f\u00e5 bidrag om du har blivit svensk medborgare.\n\nDu ska kunna visa att du har\n\nDu ska dessutom redovisa dina skulder och tillg\u00e5ngar i Sverige, hemlandet eller annat land du ska flytta till. Skulderna i Sverige ska du betala eller g\u00f6ra en s\u00e4rskild \u00f6verenskommelse eller avbetalningsplan f\u00f6r med den som du har l\u00e5nat pengar av.\n\nDina familjemedlemmar kan f\u00e5 resebidrag om de har f\u00e5tt uppeh\u00e5llstillst\u00e5nd p\u00e5 anknytning till dig. Som familjemedlemmar r\u00e4knas make/maka/sambo och barn under 18 \u00e5r. Du m\u00e5ste ocks\u00e5 kunna visa att du sj\u00e4lv inte kan betala f\u00f6r din och din familjs resa.\n\nOm det finns s\u00e4rskilda sk\u00e4l kan Migrationsverket bevilja bidrag f\u00f6r din sambo eller annan anh\u00f6rig som bor tillsammans med dig.\n\nOm du f\u00e5r resebidrag f\u00f6r att flytta till ett annat land s\u00e5 kommer ditt permanenta uppeh\u00e5llstillst\u00e5nd att \u00e5terkallas n\u00e4r du har l\u00e4mnat Sverige.\n\nDu ans\u00f6ker om resebidrag genom att fylla i blanketten Ans\u00f6kan om bidrag f\u00f6r resa fr\u00e5n Sverige f\u00f6r bos\u00e4ttning i annat land.\n\nAns\u00f6kan skickar du till\n\nMigrationsverket\n\nResebidrag\n\n601 70 Norrk\u00f6ping\n\nN\u00e4r du skickar in ans\u00f6kningsblanketten ska du ocks\u00e5 skicka med\n\nF\u00f6rutom ett bidrag f\u00f6r resekostnader kan du \u00e4ven f\u00e5 bidrag i kontanter. Du kan h\u00f6gst f\u00e5 10 000 kronor f\u00f6r varje vuxen person och h\u00f6gst 5 000 kronor f\u00f6r varje barn under 18 \u00e5r. En familj kan sammanlagt f\u00e5 h\u00f6gst 40 000 kronor i kontanter.\n\nDu kan f\u00e5 bidrag f\u00f6r resa med flyg, t\u00e5g, buss eller egen bil. Du kan inte f\u00e5 bidrag f\u00f6r att bes\u00f6ka hemlandet eller f\u00f6r transport av m\u00f6bler.\n\nKontanterna betalas ut till dig personligen via en postanvisning.\n\nN\u00e4r Migrationsverket har fattat beslut f\u00e5r du besked med post. Du ska d\u00e5 g\u00e5 till ditt lokala skattekontor och anm\u00e4la permanent flyttning. Sedan ska du skicka en kopia av din flyttanm\u00e4lan till Migrationsverket. Migrationsverket betalar ut bidraget, best\u00e4ller resan och skickar hem biljetten till dig.\n\nTala i god tid om vilket datum du vill resa s\u00e5 att resan kan ordnas enligt ditt \u00f6nskem\u00e5l.\n\nOm du har fr\u00e5gor om bidrag f\u00f6r bos\u00e4ttning i annat land kan v\u00e4nda dig till n\u00e5got av Migrationsverkets lokala kontor eller\n\n.\n\nTelefonnummer: 010-485\u00a092\u00a036\n\nAdress:\n\nMigrationsverket\n\nF\u00f6rvaltningsenheten\n\n601 70 NORRK\u00d6PING\n\nFaxnummer: 011-23\u00a098\u00a039\n\nNej, ditt bidrag betalas ut i samband med att du l\u00e4mnar Sverige. Om n\u00e5gon i familjen stannar\u00a0kvar betalas bidraget f\u00f6r den personen ut i samband med att han eller hon l\u00e4mnar Sverige.\n\nMigrationsverket \u00e5terkallar ditt PUT n\u00e4r du flyttar f\u00f6r att bos\u00e4tta dig i ett annat land.\n\nDu kan ans\u00f6ka om uppeh\u00e5llstillst\u00e5nd igen.\u00a0Ans\u00f6kan l\u00e4mnas till n\u00e4rmaste svenska konsulat eller ambassad. Tillst\u00e5ndet m\u00e5ste vara klart innan du reser in i Sverige.\n\nN\u00e4r Migrationsverket granskar ans\u00f6kningar om uppeh\u00e5llstillst\u00e5nd bed\u00f6mer verket vilken anknytning du har till Sverige. Vi v\u00e4ger in hur l\u00e4nge du har bott i Sverige med uppeh\u00e5llstillst\u00e5nd och hur l\u00e4nge du har bott i ditt hemland eller annat land. Det har ingen betydelse vid pr\u00f6vningen om du har f\u00e5tt resebidrag fr\u00e5n Migrationsverket.\n\nExempel p\u00e5 vad Migrationsverket tittar p\u00e5:"}