{"url": "https://www.migrationsverket.se/Privatpersoner/Skydd-och-asyl-i-Sverige/Uppehallstillstand-for-gymnasiestudier.html", "text": "Uppeh\u00e5llstillst\u00e5nd f\u00f6r gymnasiestudier f\u00f6r dig som har s\u00f6kt asyl\n\nUppeh\u00e5llstillst\u00e5nd f\u00f6r gymnasiestudier f\u00f6r dig som har s\u00f6kt asyl\n\nDu som \u00e4r mellan 17 och 24 \u00e5r, som har eller har haft uppeh\u00e5llstillst\u00e5nd p\u00e5 grund av skyddsbehov, och som har p\u00e5b\u00f6rjat en utbildning p\u00e5 gymnasieniv\u00e5, kan f\u00e5 uppeh\u00e5llstillst\u00e5nd p\u00e5 grund av gymnasiestudier. \n\nDu som \u00e4r mellan 17 och 24 \u00e5r, som har eller har haft uppeh\u00e5llstillst\u00e5nd p\u00e5 grund av skyddsbehov, och som har p\u00e5b\u00f6rjat en utbildning p\u00e5 gymnasieniv\u00e5, kan f\u00e5 uppeh\u00e5llstillst\u00e5nd p\u00e5 grund av gymnasiestudier. \n\nDen 1 juli 2018 tr\u00e4dde en tillf\u00e4llig \u00e4ndring i gymnasielagen i kraft,\u00a0den s\u00e5 kallade\u00a0nya gymnasielagen. \u00c4ndringen i gymnasielagen ger m\u00f6jlighet till personer som f\u00e5tt avslag p\u00e5 sin asylans\u00f6kan att f\u00e5 uppeh\u00e5llstillst\u00e5nd f\u00f6r gymnasiestudier. Sista dagen f\u00f6r att ans\u00f6ka om uppeh\u00e5llstillst\u00e5nd\u00a0enligt den\u00a0nya gymnasielagen var den 30 september 2018.\n\nDet \u00e4r m\u00e5nga saker som p\u00e5verkar om du kan f\u00e5 uppeh\u00e5llstillst\u00e5nd f\u00f6r gymnasiestudier. Beslutet p\u00e5verkas av om du har ett tillf\u00e4lligt uppeh\u00e5llstillst\u00e5nd som du vill f\u00f6rl\u00e4nga, om du ans\u00f6ker om asyl f\u00f6r f\u00f6rsta g\u00e5ngen eller om du har f\u00e5tt avslag p\u00e5 din ans\u00f6kan om asyl. Beslutet p\u00e5verkas ocks\u00e5 av om du \u00e4r ensamkommande barn, om du studerar p\u00e5 ett nationellt program, ett introduktionsprogram eller en yrkesutbildning och i vissa fall \u00e4ven av n\u00e4r din f\u00f6rsta ans\u00f6kan om asyl registrerades hos Migrationsverket.\n\nF\u00f6r att f\u00e5 m\u00f6jlighet till ett uppeh\u00e5llstillst\u00e5nd p\u00e5 grund av gymnasiestudier ska du studera p\u00e5 gymnasieniv\u00e5 p\u00e5 ett introduktionsprogram, ett nationellt program eller en yrkesinriktad utbildning\u00a0i gymnasieskola eller gymnasies\u00e4rskola. \u00c4ven heltidsstudier p\u00e5 gymnasieniv\u00e5 p\u00e5 folkh\u00f6gskola eller kommunal vuxenutbildning (Komvux) r\u00e4knas, samt heltidsstudier p\u00e5 en sammanh\u00e5llen yrkesutbildning inom Komvux eller S\u00e4rvux.\n\nF\u00f6r att f\u00e5 m\u00f6jlighet till ett uppeh\u00e5llstillst\u00e5nd p\u00e5 grund av gymnasiestudier ska du studera p\u00e5 gymnasieniv\u00e5 p\u00e5 ett introduktionsprogram, ett nationellt program eller en yrkesinriktad utbildning\u00a0i gymnasieskola eller gymnasies\u00e4rskola. \u00c4ven heltidsstudier p\u00e5 gymnasieniv\u00e5 p\u00e5 folkh\u00f6gskola eller kommunal vuxenutbildning (Komvux) r\u00e4knas, samt heltidsstudier p\u00e5 en sammanh\u00e5llen yrkesutbildning inom Komvux eller S\u00e4rvux.\n\nDu m\u00e5ste studera p\u00e5 heltid. F\u00f6r studier p\u00e5 deltid beviljas uppeh\u00e5llstillst\u00e5nd bara i undantagsfall, till exempel vid sjukdom, funktionsneds\u00e4ttning eller om du har behov av att komplettera en utl\u00e4ndsk utbildning.\n\nDu m\u00e5ste studera p\u00e5 heltid. F\u00f6r studier p\u00e5 deltid beviljas uppeh\u00e5llstillst\u00e5nd bara i undantagsfall, till exempel vid sjukdom, funktionsneds\u00e4ttning eller om du har behov av att komplettera en utl\u00e4ndsk utbildning.\n\nOm du beviljas ett uppeh\u00e5llstillst\u00e5nd som g\u00e4ller i mer \u00e4n 13 m\u00e5nader ska du varje \u00e5r redovisa att du har deltagit aktivt i dina studier. Det g\u00f6r du till exempel genom att l\u00e4mna in n\u00e4rvarointyg eller betyg. Om du inte kan g\u00f6ra det kan Migrationsverket ompr\u00f6va tiden f\u00f6r ditt uppeh\u00e5llstillst\u00e5nd eller \u00e5terkalla det. Migrationsverket kontaktar dig n\u00e4r det \u00e4r dags att skicka in nya uppgifter om studieresultat.\n\nOm du beviljas ett uppeh\u00e5llstillst\u00e5nd som g\u00e4ller i mer \u00e4n 13 m\u00e5nader ska du varje \u00e5r redovisa att du har deltagit aktivt i dina studier. Det g\u00f6r du till exempel genom att l\u00e4mna in n\u00e4rvarointyg eller betyg. Om du inte kan g\u00f6ra det kan Migrationsverket ompr\u00f6va tiden f\u00f6r ditt uppeh\u00e5llstillst\u00e5nd eller \u00e5terkalla det. Migrationsverket kontaktar dig n\u00e4r det \u00e4r dags att skicka in nya uppgifter om studieresultat.\n\nEfter avslutade studier kan du ans\u00f6ka om f\u00f6rl\u00e4ngning av ditt uppeh\u00e5llstillst\u00e5nd.\n\nEfter avslutade studier kan du ans\u00f6ka om f\u00f6rl\u00e4ngning av ditt uppeh\u00e5llstillst\u00e5nd.\n\nL\u00e4s mer under rubriken Efter studierna\n\nDu som har f\u00e5tt ett beslut om avvisning eller utvisning kan i vissa fall ha r\u00e4tt till uppeh\u00e5llstillst\u00e5nd f\u00f6r gymnasiestudier.\n\nDu som har f\u00e5tt ett utvisningsbeslut som inte f\u00e5r genomf\u00f6ras f\u00f6re din 18-\u00e5rsdag f\u00f6r att det saknas ett ordnat mottagande i ditt hemland kan ans\u00f6ka om uppeh\u00e5llstillst\u00e5nd f\u00f6r gymnasiestudier. F\u00f6r att du ska f\u00e5 ett s\u00e5dant uppeh\u00e5llstillst\u00e5nd m\u00e5ste din f\u00f6rsta ans\u00f6kan om asyl ha inkommit den 24 november 2015 eller tidigare.\n\nMellan den\u00a01 juli\u00a0och 30 september 2018 kunde\u00a0\u00e4ven du som \u00e4r \u00f6ver 18 \u00e5r och som har f\u00e5tt ett beslut om utvisning f\u00f6r att Migrationsverket har bed\u00f6mt att du saknar skyddssk\u00e4l, ans\u00f6ka om uppeh\u00e5llstillst\u00e5nd f\u00f6r gymnasiestudier.\n\nMellan den\u00a01 juli\u00a0och 30 september 2018 kunde\u00a0\u00e4ven du som \u00e4r \u00f6ver 18 \u00e5r och som har f\u00e5tt ett beslut om utvisning f\u00f6r att Migrationsverket har bed\u00f6mt att du saknar skyddssk\u00e4l, ans\u00f6ka om uppeh\u00e5llstillst\u00e5nd f\u00f6r gymnasiestudier.\n\nDu som ans\u00f6kte om asyl 25 november 2015 eller senare och du som har f\u00e5tt ditt utvisningsbeslut inom 15 m\u00e5nader fr\u00e5n det att du s\u00f6kte asyl, omfattas inte av den nya gymnasielagen.\n\nMigrationsverket har tagit fram en guide d\u00e4r du kan testa om du har m\u00f6jlighet att f\u00e5 uppeh\u00e5llstillst\u00e5nd p\u00e5 grund av gymnasiestudier.\n\nDu som har ans\u00f6kt om asyl f\u00f6r f\u00f6rsta g\u00e5ngen och fortfarande v\u00e4ntar p\u00e5 beslut p\u00e5 din ans\u00f6kan beh\u00f6ver inte g\u00f6ra n\u00e5got innan Migrationsverket kontaktar dig. Vi kommer att h\u00f6ra av oss och be dig skicka in en individuell studieplan. Om du \u00e4nnu inte har haft en asylutredning kommer du att f\u00e5 fr\u00e5gan om du studerar p\u00e5 gymnasiet under utredningen. Du kan f\u00f6rbereda ditt bes\u00f6k genom att ta med dig din individuella studieplan till utredningen. Om du inte har med dig studieplanen till din asylutredning har du m\u00f6jlighet att skicka in den till Migrationsverket med post inom 14 dagar efter din utredning.\n\nDu som ans\u00f6ker om f\u00f6rl\u00e4ngning av ett tillf\u00e4lligt uppeh\u00e5llstillst\u00e5nd p\u00e5 grund av skyddsbehov kommer ocks\u00e5 att f\u00e5 fr\u00e5gan om du studerar p\u00e5 gymnasiet. Du har d\u00e5 m\u00f6jlighet att f\u00e5 ett l\u00e4ngre uppeh\u00e5llstillst\u00e5nd eller ett uppeh\u00e5llstillst\u00e5nd f\u00f6r gymnasiestudier.\n\nSista dagen f\u00f6r att ans\u00f6ka enligt nya lagen var 30 september 2018.\n\nDu har m\u00f6jlighet att \u00e5terf\u00f6renas med din n\u00e4rmaste familj efter att du har f\u00e5tt uppeh\u00e5llstillst\u00e5nd f\u00f6r gymnasiestudier om du har flyktingstatus, eller om du har status som alternativt skyddsbeh\u00f6vande och du ans\u00f6kte om asyl senast den 24 november 2015. F\u00f6r att kunna \u00e5terf\u00f6renas med dina f\u00f6r\u00e4ldrar m\u00e5ste du vara under 18 \u00e5r.\n\nDu har m\u00f6jlighet att \u00e5terf\u00f6renas med din n\u00e4rmaste familj efter att du har f\u00e5tt uppeh\u00e5llstillst\u00e5nd f\u00f6r gymnasiestudier om du har flyktingstatus, eller om du har status som alternativt skyddsbeh\u00f6vande och du ans\u00f6kte om asyl senast den 24 november 2015. F\u00f6r att kunna \u00e5terf\u00f6renas med dina f\u00f6r\u00e4ldrar m\u00e5ste du vara under 18 \u00e5r.\n\nF\u00f6r att din make, maka eller registrerad partner ska kunna f\u00e5 uppeh\u00e5llstillst\u00e5nd f\u00f6r att flytta till dig i Sverige efter att du har f\u00e5tt uppeh\u00e5llstillst\u00e5nd p\u00e5 grund av gymnasiestudier kr\u00e4vs det att\n\nF\u00f6r att din make, maka eller registrerad partner ska kunna f\u00e5 uppeh\u00e5llstillst\u00e5nd f\u00f6r att flytta till dig i Sverige efter att du har f\u00e5tt uppeh\u00e5llstillst\u00e5nd p\u00e5 grund av gymnasiestudier kr\u00e4vs det att\n\n\u2022 du har flyktingstatus, eller att du har status som alternativt skyddsbeh\u00f6vande och ans\u00f6kte om asyl senast den 24 november 2015\n\u2022 ni b\u00e5da \u00e4r \u00f6ver 21 \u00e5r (undantag kan g\u00f6ras om ni har gemensamma barn)\n\u2022 ni har levt tillsammans innan du flydde till Sverige.\nOm du har f\u00e5tt avslag p\u00e5 din asylans\u00f6kan och har f\u00e5tt ett av- eller utvisningsbeslut har din familj inte m\u00f6jlighet att f\u00e5 uppeh\u00e5llstillst\u00e5nd f\u00f6r att flytta till dig i Sverige, \u00e4ven om du f\u00e5r uppeh\u00e5llstillst\u00e5nd f\u00f6r studier.\n\nOm du f\u00e5r ett uppeh\u00e5llstillst\u00e5nd f\u00f6r gymnasiestudier g\u00e4ller det i tretton m\u00e5nader, i fyra \u00e5r, eller i sex m\u00e5nader ut\u00f6ver den tid som \u00e5terst\u00e5r av din utbildning. L\u00e4ngden p\u00e5 tillst\u00e5ndet beror p\u00e5 vilken grund du f\u00e5r tillst\u00e5nd p\u00e5. Du har samma r\u00e4tt till v\u00e5rd som en person med permanent uppeh\u00e5llstillst\u00e5nd.\n\nSom bevis f\u00f6r ditt uppeh\u00e5llstillst\u00e5nd f\u00e5r du ett uppeh\u00e5llstillst\u00e5ndskort. Kortet \u00e4r inte en identitetshandling eller en resehandling. Du kan resa in och ut ur landet, men n\u00e4r du \u00e5ker fr\u00e5n Sverige m\u00e5ste du ha ett giltigt pass och ditt uppeh\u00e5llstillst\u00e5ndskort f\u00f6r att kunna \u00e5terv\u00e4nda.\n\nN\u00e4r du har f\u00e5tt ett tidsbegr\u00e4nsat uppeh\u00e5llstillst\u00e5nd ska du folkbokf\u00f6ra dig hos Skatteverket s\u00e5 snart som m\u00f6jligt. Folkbokf\u00f6ringen beh\u00f6vs f\u00f6r att du ska f\u00e5 ta del av det svenska socialf\u00f6rs\u00e4kringssystemet. N\u00e4r du har blivit folkbokf\u00f6rd kan du ocks\u00e5 skaffa en svensk identitetshandling som till exempel beh\u00f6vs f\u00f6r att \u00f6ppna ett bankkonto.\n\nF\u00f6r att folkbokf\u00f6ra dig ska du v\u00e4nda dig till Skatteverket som registrerar var du bor, ditt civilst\u00e5nd (om du \u00e4r gift eller inte), ditt medborgarskap och din f\u00f6delseort. Om du \u00e4r under 18 \u00e5r ska du g\u00f6ra det tillsammans med din gode man. N\u00e4r du g\u00e5r till Skatteverket ska du ta med ditt uppeh\u00e5llstillst\u00e5ndskort och en giltig identitetshandling. Om din identitetshandling finns hos Migrationsverket kan du be att f\u00e5 en kopia av den. Kopian ska vara undertecknad av en person som intygar att kopian st\u00e4mmer \u00f6verens med originalet. Personen ska ocks\u00e5 skriva ett namnf\u00f6rtydligande och ange sitt telefonnummer.\n\nEn m\u00e5nad efter att du har f\u00e5tt ett uppeh\u00e5llstillst\u00e5nd blir du utskriven fr\u00e5n Migrationsverket. D\u00e5 f\u00e5r du inte l\u00e4ngre dagers\u00e4ttning och ditt bankkort slutar fungera. Om du beh\u00f6ver pengarna som finns p\u00e5 kortet \u00e4r det viktigt att du tar ut dem innan du blir utskriven fr\u00e5n Migrationsverket. Ditt asyl\u00e4rende \u00e4r sedan avslutat. Kommunen d\u00e4r du bor har i forts\u00e4ttningen hela ansvaret f\u00f6r dig.\n\nOm du studerar p\u00e5 gymnasieniv\u00e5 har du r\u00e4tt till studiebidrag.\n\nEfter avslutade gymnasiestudier kan du ans\u00f6ka om f\u00f6rl\u00e4ngning av ditt uppeh\u00e5llstillst\u00e5nd. Om du har avslutat dina studier kan du ans\u00f6ka om ett sex m\u00e5nader l\u00e5ngt uppeh\u00e5llstillst\u00e5nd som ger dig tid att hitta ett arbete i Sverige. N\u00e4r du har f\u00e5tt ett jobb kan du ans\u00f6ka om permanent uppeh\u00e5llstillst\u00e5nd om du kan visa att du kan f\u00f6rs\u00f6rja dig sj\u00e4lv genom inkomst fr\u00e5n anst\u00e4llning eller eget f\u00f6retag.\n\nOm du inte hinner avsluta din utbildning p\u00e5 den tid som du har f\u00e5tt uppeh\u00e5llstillst\u00e5nd f\u00f6r kan du, under vissa f\u00f6ruts\u00e4ttningar, f\u00e5 ett f\u00f6rl\u00e4ngt uppeh\u00e5llstillst\u00e5nd f\u00f6r att avsluta studierna. Om du studerar p\u00e5 ett nationellt program m\u00e5ste du visa att du aktivt har deltagit i studierna.\n\nDu m\u00e5ste ans\u00f6ka om f\u00f6rl\u00e4ngning innan det uppeh\u00e5llstillst\u00e5nd du har l\u00f6per ut."}