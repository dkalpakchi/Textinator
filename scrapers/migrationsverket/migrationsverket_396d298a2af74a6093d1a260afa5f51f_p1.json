{"url": "https://www.migrationsverket.se/Privatpersoner/Lamna-Sverige/Resa-fran-Sverige-med-uppehallstillstand.html", "text": "#Resa fr\u00e5n Sverige med uppeh\u00e5llstillst\u00e5nd\n\n### Om ditt permanenta uppeh\u00e5llstillst\u00e5nd har slutat g\u00e4lla\n\nOm du inte befinner dig i Sverige och ditt uppeh\u00e5llstillst\u00e5nd inte l\u00e4ngre \u00e4r giltigt ska du ans\u00f6ka om ett nytt om du vill resa tillbaka till Sverige. Du ans\u00f6ker p\u00e5 en svensk ambassad eller generalkonsulat i det land d\u00e4r du bor och tillst\u00e5ndet ska vara klart innan du reser till Sverige.\n\nOm du tidigare har haft permanent uppeh\u00e5llstillst\u00e5nd och ans\u00f6ker om uppeh\u00e5llstillst\u00e5nd p\u00e5 nytt f\u00f6r att du tidigare har bott i Sverige tittar Migrationsverket p\u00e5 vilken anknytning du har till Sverige. Migrationsverket tittar ocks\u00e5 p\u00e5 hur l\u00e4nge du har bott i Sverige och hur l\u00e4nge du har bott i n\u00e5got annat land. Kontakta den svenska ambassaden eller generalkonsulatet f\u00f6r mer information om hur du ans\u00f6ker och vad som g\u00e4ller om du tidigare har haft permanent uppeh\u00e5llstillst\u00e5nd.\n\n## Resa fr\u00e5n Sverige med tidsbegr\u00e4nsat uppeh\u00e5llstillst\u00e5nd\n\nOm du har ett tidsbegr\u00e4nsat uppeh\u00e5llstillst\u00e5nd kan du resa in och ut ur landet under tiden som ditt tillst\u00e5nd \u00e4r giltigt, men om du \u00e5ker fr\u00e5n Sverige m\u00e5ste du ha ett giltigt pass och ditt uppeh\u00e5llstillst\u00e5ndskort f\u00f6r att kunna \u00e5terv\u00e4nda.\n\n### Om ditt tidsbegr\u00e4nsade uppeh\u00e5llstillst\u00e5nd har slutat g\u00e4lla\n\nOm du har rest utanf\u00f6r Sverige och ditt uppeh\u00e5llstillst\u00e5nd inte l\u00e4ngre \u00e4r giltigt ska du ans\u00f6ka om ett nytt om du vill resa tillbaka till Sverige. Du ans\u00f6ker i det land d\u00e4r du bor och tillst\u00e5ndet ska vara klart innan du reser till Sverige.\n\n"}