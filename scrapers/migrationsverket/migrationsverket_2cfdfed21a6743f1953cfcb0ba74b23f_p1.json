{"url": "https://www.migrationsverket.se/Privatpersoner/Arbeta-i-Sverige/Eget-foretag.html", "text": "## Krav f\u00f6r att anv\u00e4nda e-tj\u00e4nsten\n\nF\u00f6r att kunna anv\u00e4nda e-tj\u00e4nsten beh\u00f6ver du\n\n\n* kopior av de sidor i ditt pass som visar personuppgifter, foto, namnteckning, passnummer, utf\u00e4rdandeland, giltighetstid och om du har tillst\u00e5nd att bo i andra l\u00e4nder \u00e4n ditt hemland\n* bankintyg som visar att du har tillr\u00e4ckligt med pengar f\u00f6r att f\u00f6rs\u00f6rja dig och din familj under de\u00a0tv\u00e5 f\u00f6rsta \u00e5ren (motsvarande 200\u00a0000 kr f\u00f6r dig, 100\u00a0000 f\u00f6r din medf\u00f6ljande make eller maka och 50\u00a0000 kr f\u00f6r varje medf\u00f6ljande barn)\n* bankintyg som visar att du har tillr\u00e4ckligt med pengar om du ska k\u00f6pa f\u00f6retaget och f\u00f6r de kostnader och investeringar du r\u00e4knar med f\u00f6r att driva f\u00f6retaget\n* k\u00f6pekontrakt om du har k\u00f6pt eller t\u00e4nker k\u00f6pa f\u00f6retaget eller r\u00f6relsen\n* handelsbolagsavtal eller aktiebok\n* handling som visar att du har betalat k\u00f6pesumman, eller din del av k\u00f6pesumman, om du har k\u00f6pt f\u00f6retaget eller r\u00f6relsen\n* kontrakt med kunder eller leverant\u00f6rer och lokaler\n* de\u00a0tv\u00e5 senaste \u00e5rsboksluten eller \u00e5rsredovisningarna (om f\u00f6retaget har varit verksamt tidigare)\n* balans- och resultatrapport f\u00f6r innevarande r\u00e4kenskaps\u00e5r fram till och med f\u00f6reg\u00e5ende m\u00e5nad\n* kursintyg eller annat bevis p\u00e5 att du kan svenska och/eller engelska\n* examensbevis fr\u00e5n dina utbildningar\n* arbetsgivarintyg fr\u00e5n tidigare arbetsgivare\n* registreringsbevis f\u00f6r f\u00f6retag som du har haft eller har utanf\u00f6r Sverige.\n\n\nDokumenten b\u00f6r vara \u00f6versatta till svenska eller engelska av auktoriserad \u00f6vers\u00e4ttare. Kopia av dokumentet i original ska alltid skickas med.\n\n## Om du har studerat i Sverige\n\nOm du har tillst\u00e5nd f\u00f6r att studera i Sverige och vill ans\u00f6ka om uppeh\u00e5llstillst\u00e5nd som egen f\u00f6retagare utan att l\u00e4mna landet m\u00e5ste du l\u00e4mna in ans\u00f6kan innan ditt uppeh\u00e5llstillst\u00e5nd f\u00f6r studier slutar att g\u00e4lla. Du ska skicka med ett intyg om studieresultat som visar att du har klarat minst 30 h\u00f6gskolepo\u00e4ng eller genomf\u00f6rt minst en termins forskarutbildning i Sverige."}