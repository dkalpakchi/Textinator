{"url": "https://www.migrationsverket.se/Privatpersoner/Flytta-till-nagon-i-Sverige/Uppehallstillstand-for-barn.html", "text": "# Uppeh\u00e5llstillst\u00e5nd f\u00f6r barn\n\nEtt barn under 18 \u00e5r som \u00e4r medborgare i ett annat land utanf\u00f6r EU beh\u00f6ver uppeh\u00e5llstillst\u00e5nd f\u00f6r att bo i Sverige. Beroende p\u00e5 varf\u00f6r barnet ska bo i Sverige finns olika tillst\u00e5nd att ans\u00f6ka om.\n\n## Nyf\u00f6tt barn i Sverige\n\nOm\u00a0du har ett uppeh\u00e5llstillst\u00e5nd i Sverige och nyligen har f\u00f6tt ett barn beh\u00f6ver du ans\u00f6ka om uppeh\u00e5llstillst\u00e5nd f\u00f6r ditt nyf\u00f6dda barn.\n\nOm du \u00e4r EU-medborgare och uppfyller kraven f\u00f6r uppeh\u00e5llsr\u00e4tt i Sverige beh\u00f6ver ditt barn inte uppeh\u00e5llstillst\u00e5nd.\n\n## Adopterade barn\n\nOm du ska adoptera ett barn och barnet inte automatiskt blir svensk medborgare genom adoptionen beh\u00f6ver du ans\u00f6ka om uppeh\u00e5llstillst\u00e5nd f\u00f6r barnet.\n\n## Uppeh\u00e5llstillst\u00e5nd f\u00f6r barn som ska flytta till en f\u00f6r\u00e4lder i Sverige\n\nOm du har ett barn som \u00e4r bosatt i ett land utanf\u00f6r EU, och som du vill ska flytta till dig i Sverige, beh\u00f6ver du ans\u00f6ka om ett uppeh\u00e5llstillst\u00e5nd f\u00f6r barnet.\n\n## Uppeh\u00e5llstillst\u00e5nd f\u00f6r barn som ska flytta till annan \u00e4n f\u00f6r\u00e4lder i Sverige\n\nEtt barn kan i vissa fall flytta till en annan anh\u00f6rig i Sverige \u00e4n en f\u00f6r\u00e4lder.\n\n## Barn \u00f6ver 18 \u00e5r\n\nVuxna barn, det vill s\u00e4ga barn\u00a0som har fyllt 18 \u00e5r, har inte samma r\u00e4tt som barn som \u00e4r under 18 \u00e5r att \u00e5terf\u00f6renas med en f\u00f6r\u00e4lder som bor i Sverige. Vuxna barn anses\u00a0n\u00e4mligen inte automatiskt vara beroende av sina f\u00f6r\u00e4ldrar, utan r\u00e4knas enligt lagen som \"annan n\u00e4ra anh\u00f6rig\" och kan bara i undantagsfall f\u00e5 uppeh\u00e5llstillst\u00e5nd f\u00f6r att flytta till sina f\u00f6r\u00e4ldrar i Sverige.\n\nMigrationsverket\n\n"}