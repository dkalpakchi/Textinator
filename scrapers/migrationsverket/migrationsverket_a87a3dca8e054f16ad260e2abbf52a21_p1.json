{"url": "https://www.migrationsverket.se/Privatpersoner/Studera-i-Sverige/Gymnasium-och-folkhogskola.html", "text": "## Krav f\u00f6r uppeh\u00e5llstillst\u00e5nd\n\nF\u00f6r att du ska f\u00e5 tillst\u00e5nd ska du\n\n\u2022 ha ett giltigt pass\n\u2022 vara antagen till heltidsstudier\n\u2022 ha en helt\u00e4ckande sjukf\u00f6rs\u00e4kring som g\u00e4ller i Sverige\n\u2022 kunna f\u00f6rs\u00f6rja dig under den tid som du s\u00f6ker uppeh\u00e5llstillst\u00e5nd f\u00f6r. Om du ska studera p\u00e5 en gymnasieskola beh\u00f6ver du endast visa att du har fickpengar f\u00f6r den tid du ska vara i Sverige\n\u2022 ha ett medgivande fr\u00e5n dina v\u00e5rdnadshavare om du \u00e4r under 18 \u00e5r. I s\u00e5 fall ska du \u00e4ven skicka med ett intyg som visar vem eller vilka som \u00e4r dina v\u00e5rdnadshavare och hur ni \u00e4r sl\u00e4kt,\u00a0samt\u00a0en kopia av en id-handling f\u00f6r v\u00e5rdnadshavare.\n\nDu f\u00e5r inte arbeta utan arbetstillst\u00e5nd under studietiden.\n\nDu m\u00e5ste kunna f\u00f6rs\u00f6rja dig\n\nF\u00f6rs\u00f6rjningskravet f\u00f6r dig som har ans\u00f6ktunder 2018\u00e4r minst8\u00a0190 kronor per m\u00e5nad. F\u00f6r ans\u00f6kningar som kommer in till Migrationsverket den 1 januari 2019 eller senare \u00e4r f\u00f6rs\u00f6rjningskravet minst 8\u00a0370 kr per m\u00e5nad.\n\nOm du ska studera i ett \u00e5r eller mer, ska du visa att din f\u00f6rs\u00f6rjning \u00e4r tryggad f\u00f6r tio m\u00e5nader per \u00e5r. Om du kan\u00a0visa att du f\u00e5rfri bostad och/ eller matgenom utbildningsanordnaren eller en organisation som arbetar f\u00f6r internationellt utbyte, kan beloppet per m\u00e5nad minskas.\u00a0F\u00f6r ans\u00f6kningar som har kommit in till Migrationsverketunder \u00e5r 2018minskas m\u00e5nadsbeloppet med1\u00a0592,50 kr per m\u00e5nadf\u00f6r fri mat och1\u00a0592,50 kr per m\u00e5nadf\u00f6r fri bostad. F\u00f6r ans\u00f6kningar som kommer in till Migrationsverket den 1 januari 2019 eller senare minskas m\u00e5nadsbeloppet \u00a0med1\u00a0627,50 kr per m\u00e5nadf\u00f6r fri mat och1\u00a0627,50 kr per m\u00e5nadf\u00f6r fri bostad.\n\nDu m\u00e5ste visa att du har f\u00f6rs\u00f6rjningen tryggad f\u00f6r\u00a0den tid som du s\u00f6ker uppeh\u00e5llstillst\u00e5nd f\u00f6r. Det inneb\u00e4r att du m\u00e5ste visa att du har pengar tillg\u00e4ngliga genom egna banktillg\u00e5ngar, stipendium eller liknande, som exempelvis studiemedel fr\u00e5n hemlandet.\n\nMed egna banktillg\u00e5ngarmenas att du har pengar p\u00e5 ett konto som tillh\u00f6r dig och som bara du och din eventuella make eller maka kan ta ut pengar ifr\u00e5n. Det ses inte som egna banktillg\u00e5ngar om du delar kontot med till exempel dina f\u00f6r\u00e4ldrar eller en sl\u00e4kting. Migrationsverket godk\u00e4nner inte heller att n\u00e5gon annan (till exempel en sl\u00e4kting eller ett f\u00f6retag) st\u00e5r som sponsor f\u00f6r din f\u00f6rs\u00f6rjning under din vistelse i Sverige, om inte pengarna finns p\u00e5 ditt eget konto. Kredit, fonder eller aktier r\u00e4knas inte som egna banktillg\u00e5ngar.\n\nOm du kommer att f\u00e5 stipendium eller liknande (till exempel studiemedel) ska du skicka med nyligen utf\u00e4rdat dokument i ditt namn med uppgift om m\u00e5nadsbelopp eller totalbelopp. Av dokumentet ska \u00e4ven framg\u00e5 vilken tid du kommer att f\u00e5 stipendium utbetalat och hur mycket av pengarna som kommer att vara tillg\u00e4ngliga f\u00f6r din f\u00f6rs\u00f6rjning.\n\nOm du ska studera p\u00e5 en gymnasieskola r\u00e4cker det att du har eller f\u00e5r fickpengar. Du ska visa detta genom intyg om egna medel, intyg fr\u00e5n v\u00e5rdnadshavare/f\u00f6r\u00e4ldrar eller p\u00e5 annat liknande s\u00e4tt."}