{"url": "https://www.migrationsverket.se/Privatpersoner/Arbeta-i-Sverige/Tillstand-for-familjen.html", "text": "Tillst\u00e5nd f\u00f6r dig som \u00e4r familjemedlem till en person med arbetstillst\u00e5nd\n\nOm du \u00e4r medborgare i ett land utanf\u00f6r EU och \u00e4r familjemedlem till en person med arbetstillst\u00e5nd kan du f\u00e5 uppeh\u00e5llstillst\u00e5nd f\u00f6r samma tid. Om tillst\u00e5ndet \u00e4r l\u00e4ngre \u00e4n sex m\u00e5nader kan du ocks\u00e5 f\u00e5 ett arbetstillst\u00e5nd.\n\nSom familjemedlem r\u00e4knas maka, make, sambo, registrerad partner eller ogifta barn under 21 \u00e5r. Ogifta barn som \u00e4r 21 \u00e5r eller \u00e4ldre kan i vissa fall f\u00e5 tillst\u00e5nd. Det kr\u00e4vs d\u00e5 att de \u00e4r beroende av dig eller din partner f\u00f6r sin f\u00f6rs\u00f6rjning. \n\nBarn till den som tidigare har ans\u00f6kt om asyl och ans\u00f6ker om arbetstillst\u00e5nd utan att l\u00e4mna Sverige f\u00e5r inte vara 18 \u00e5r eller \u00e4ldre\u00a0f\u00f6r att f\u00e5 uppeh\u00e5llstillst\u00e5nd.\n\nOm hela familjen ans\u00f6ker samtidigt \u00e4r det personen som har\u00a0f\u00e5tt ett erbjudande om arbete som ans\u00f6ker f\u00f6r familjen i sin egen webbans\u00f6kan.\n\nOm arbetstagaren redan \u00e4r i Sverige\u00a0kan du som familjemedlem g\u00f6ra en egen webbans\u00f6kan fr\u00e5n ditt hemland eller n\u00e5got annat land utanf\u00f6r Sverige d\u00e4r du bor.\n\nN\u00e4r du g\u00f6r en webbans\u00f6kan m\u00e5ste arbetstagaren i Sverige vara folkbokf\u00f6rd och ha ett svenskt personnummer.\n\nI de flesta fall betalar du en avgift.\n\nDu kan bara g\u00f6ra en egen webbans\u00f6kan om du befinner dig utanf\u00f6r Sverige. Om du \u00e4r i Sverige och inte har ans\u00f6kt om tillst\u00e5nd tillsammans med arbetstagaren ska du ans\u00f6ka p\u00e5 pappersblanketten Ans\u00f6kan om tillst\u00e5nd f\u00f6r familjemedlemmar till arbetstagare, g\u00e4stforskare, idrottsut\u00f6vare och egna f\u00f6retagare, nummer 132011.\n\n\u2022 Kopior av de sidor i ditt pass som visar personuppgifter, foto, namnteckning, passnummer, utf\u00e4rdandeland, giltighetstid och om du har tillst\u00e5nd att bo i andra l\u00e4nder \u00e4n ditt hemland. Om ditt pass \u00e4r p\u00e5 v\u00e4g att g\u00e5 ut b\u00f6r du f\u00f6rl\u00e4nga det eftersom du inte kan f\u00e5 tillst\u00e5nd f\u00f6r l\u00e4ngre tid \u00e4n ditt pass \u00e4r giltigt\n\u2022 kopia av vigselbevis, \u00e4ktenskapsbevis eller motsvarande (g\u00e4ller gifta par och registrerad partner)\n\u2022 folkbokf\u00f6ringsbevis, hyreskontrakt, k\u00f6pebevis f\u00f6r bostad eller andra dokument som visar att ni har bott tillsammans i hemlandet (g\u00e4ller sambor)\n\u2022 ett kort brev fr\u00e5n personen i Sverige d\u00e4r han eller hon bekr\u00e4ftar att ni ska bo tillsammans i Sverige, om ni inte ans\u00f6ker om tillst\u00e5nd samtidigt.\nKontrollera att informationen p\u00e5 dokumenten du\u00a0skickar med\u00a0syns tydligt. P\u00e5 passkopiorna m\u00e5ste \u00e4ven\u00a0siffror och tecken l\u00e4ngst upp och l\u00e4ngst ned p\u00e5 passidorna synas tydligt.\n\n\u2022 kopia av barnets pass som visar personuppgifter, foto, eventuell namnteckning, passnummer, utf\u00e4rdandeland, giltighetstid och om barnet har tillst\u00e5nd att bo i andra l\u00e4nder \u00e4n sitt hemland. Om\u00a0barnets pass \u00e4r p\u00e5 v\u00e4g att g\u00e5 ut b\u00f6r du f\u00f6rl\u00e4nga det eftersom\u00a0barnet inte kan f\u00e5 tillst\u00e5nd f\u00f6r l\u00e4ngre tid \u00e4n passet \u00e4r giltigt\n\u2022 f\u00f6delseattest eller f\u00f6delsebevis d\u00e4r f\u00f6r\u00e4ldrarnas namn framg\u00e5r\n\u2022 medgivande om att barnet f\u00e5r flytta till Sverige fr\u00e5n den andre v\u00e5rdnadshavaren, om den inte f\u00f6ljer med till Sverige. Det ska framg\u00e5 f\u00f6r vilken tid barnet f\u00e5r bo i Sverige. Kopia av v\u00e5rdnadshavarens pass eller annan id-handling ska ocks\u00e5 bifogas\n\u2022 domstolsbeslut om du har enskild v\u00e5rdnad eller d\u00f6dsbevis om den andre f\u00f6r\u00e4ldern \u00e4r avliden\n\u2022 adoptionshandlingar om barnet \u00e4r adopterat.\nEn fullmakt kan vara ett undertecknat brev d\u00e4r den som ans\u00f6ker om tillst\u00e5nd ger n\u00e5gon annan person m\u00f6jlighet att f\u00f6retr\u00e4da honom eller henne. En fullmakt kan till exempel ge n\u00e5gon r\u00e4tt att ans\u00f6ka, ta del av sk\u00e4len f\u00f6r ett beslut eller \u00f6verklaga ett beslut f\u00f6r n\u00e5gon annan. Fullmakten ska skrivas av den som ger sin fullmakt till n\u00e5gon annan och ska kunna visas upp i original om Migrationsverket beg\u00e4r det.\n\nF\u00f6r att ge fullmakt till en annan person ska du l\u00e4mna in ett brev till Migrationsverket d\u00e4r det st\u00e5r\n\n\u2022 att det \u00e4r en fullmakt\n\u2022 namn, f\u00f6delsedatum och adress f\u00f6r den person som ger n\u00e5gon annan fullmakt\n\u2022 vad personen som f\u00e5r fullmakt har r\u00e4tt att g\u00f6ra\n\u2022 namn, personnummer och adress f\u00f6r den som f\u00e5r fullmakt\n\u2022 namnteckning av den person som ger n\u00e5gon annan fullmakt\n\u2022 datum och ort f\u00f6r n\u00e4r fullmakten skrevs under.\nF\u00f6r att Migrationsverket ska kunna fatta beslut i ditt \u00e4rende kr\u00e4vs det att alla uppgifter \u00e4r ifyllda och alla n\u00f6dv\u00e4ndiga dokument finns med. Det inneb\u00e4r att handl\u00e4ggningstiden blir kortare om allt som kr\u00e4vs finns med fr\u00e5n b\u00f6rjan \u00e4n om ans\u00f6kan kompletteras i efterhand.\n\nObservera att Migrationsverket i vissa fall kan beh\u00f6va utreda ans\u00f6kan ytterligare \u00e4ven om alla uppgifter \u00e4r ifyllda och alla dokument har skickats med.\n\nOm du f\u00e5r tillst\u00e5nd f\u00f6r mer \u00e4n tre m\u00e5nader f\u00e5r du ett uppeh\u00e5llstillst\u00e5ndskort. Kortet \u00e4r ett bevis p\u00e5 att du har tillst\u00e5nd att vara i Sverige och inneh\u00e5ller bland annat dina fingeravtryck och foto p\u00e5 dig.\n\nDu som beh\u00f6ver visum f\u00f6r att resa till Sverige ska d\u00e4rf\u00f6r bes\u00f6ka den svenska ambassaden eller generalkonsulatet f\u00f6r att bli fotograferad och l\u00e4mna dina fingeravtryck s\u00e5 snart som m\u00f6jligt. Kontakta ambassaden eller generalkonsulatet f\u00f6re ditt bes\u00f6k.\n\nDu som inte beh\u00f6ver visum ska boka en tid f\u00f6r att l\u00e4mna fingeravtryck och bli fotograferad efter att du har\u00a0kommit till Sverige. Du beh\u00f6ver dock ans\u00f6ka om och f\u00e5 ditt tillst\u00e5nd klart innan du reser till Sverige.\n\nBeslutet skickas till ambassaden eller generalkonsulatet som du valde i webbans\u00f6kan. N\u00e4r du ska h\u00e4mta det ska du ta med dig ditt pass.\n\nN\u00e4r uppeh\u00e5llstillst\u00e5ndskortet \u00e4r klart kommer ambassaden eller generalkonsulatet att l\u00e4mna ut eller skicka det f\u00e4rdiga kortet. T\u00e4nk p\u00e5 att det kan ta upp till fyra veckor att tillverka och leverera kortet till ambassaden eller generalkonsulatet efter att du har\u00a0f\u00e5tt ditt beslut. Uppeh\u00e5llstillst\u00e5ndskortet ska visas upp tillsammans med ett giltigt pass n\u00e4r du reser till Sverige.\n\nOm du kan resa till Sverige utan visum b\u00f6r du kunna visa upp en kopia av beslutet n\u00e4r du reser in. S\u00e5 snart du har kommit till Sverige ska du bes\u00f6ka Migrationsverket f\u00f6r att l\u00e4mna fingeravtryck och bli fotograferad. N\u00e4r uppeh\u00e5llstillst\u00e5ndskortet \u00e4r klart kommer det att skickas till din adress i Sverige.\n\nOm du beh\u00f6ver s\u00f6ka v\u00e5rd i Sverige kan du beh\u00f6va betala f\u00f6r v\u00e5rden sj\u00e4lv om du inte \u00e4r folkbokf\u00f6rd i Sverige och inte har ett svenskt personnummer. Om du blir folkbokf\u00f6rd kan du \u00e4ven bli inskriven hos F\u00f6rs\u00e4kringskassan och omfattas av den svenska socialf\u00f6rs\u00e4kringen.\n\nF\u00f6r att bli folkbokf\u00f6rd och f\u00e5 ett svenskt personnummer kr\u00e4vs i regel att du har beviljats minst ett \u00e5rs uppeh\u00e5llstillst\u00e5nd i Sverige och att du planerar att bo h\u00e4r i ett \u00e5r eller l\u00e4ngre. Du b\u00f6r d\u00e4rf\u00f6r folkbokf\u00f6ra dig s\u00e5 snart som m\u00f6jligt efter att du har flyttat till Sverige.\n\nOm Migrationsverket avsl\u00e5r din ans\u00f6kan kan du \u00f6verklaga beslutet inom tre veckor fr\u00e5n den dag d\u00e5 du fick beslutet. Information om hur du g\u00f6r finns i beslutet.\n\nMigrationsverket rekommenderar att du anv\u00e4nder\u00a0en dator n\u00e4r\u00a0du g\u00f6r din ans\u00f6kan\u00a0och att du anv\u00e4nder Internet Explorer.\n\n\n\nOm du inte kan ans\u00f6ka p\u00e5 webben fyller varje familjemedlem i blanketten Ans\u00f6kan om tillst\u00e5nd f\u00f6r familjemedlemmar till arbetstagare, g\u00e4stforskare, idrottsut\u00f6vare och egna f\u00f6retagare, nummer 132011, och l\u00e4mnar in den p\u00e5 den svenska ambassaden eller generalkonsulatet i det land d\u00e4r du bor. Varje person som ska flytta till Sverige ska g\u00f6ra en egen ans\u00f6kan. F\u00f6r barn under 18 \u00e5r \u00e4r det v\u00e5rdnadshavaren som ans\u00f6ker f\u00f6r barnet. Kontakta ambassaden eller generalkonsulatet innan du l\u00e4mnar in din ans\u00f6kan f\u00f6r mer information.\n\nOm det inte finns n\u00e5gon m\u00f6jlighet att ans\u00f6ka i ditt hemland ska du ans\u00f6ka p\u00e5 den ambassad eller det generalkonsulat som \u00e4r n\u00e4rmast det land d\u00e4r du bor. Kontakta ambassaden eller generalkonsulatet innan du l\u00e4mnar in din ans\u00f6kan f\u00f6r mer information.\n\nOm du ans\u00f6ker p\u00e5 en ambassad eller ett generalkonsulat betalar du avgiften n\u00e4r du l\u00e4mnar in din ans\u00f6kan. F\u00f6r information om avgift ska du kontakta den aktuella ambassaden eller konsulatet eftersom de inte f\u00f6ljer samma avgiftsbest\u00e4mmelser som Migrationsverket."}