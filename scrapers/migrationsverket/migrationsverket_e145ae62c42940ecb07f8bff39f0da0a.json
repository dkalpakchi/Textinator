{"url": "https://www.migrationsverket.se/Privatpersoner/Besoka-Sverige/E-tjanst-for-visum.html", "text": "E-tj\u00e4nst f\u00f6r visum\u00a0\u2013 f\u00f6r dig som har ans\u00f6kt om visum via webbans\u00f6kan\n\nI vissa l\u00e4nder erbjuder den svenska ambassaden eller generalkonsulatet m\u00f6jligheten att ans\u00f6ka om visum p\u00e5 webben. Du som har ans\u00f6kt p\u00e5 webben kan f\u00f6lja ditt \u00e4rende via e-tj\u00e4nsten f\u00f6r visum.\n\nObservera att du inte kan fylla i en ans\u00f6kan p\u00e5 Min sida. Du ans\u00f6ker via l\u00e4nken i e-postmeddelandet som du fick n\u00e4r du registrerade dig som anv\u00e4ndare.\n\nP\u00e5 e-tj\u00e4nsten f\u00f6r visum kan du bland annat se\n\u2022 de uppgifter du har l\u00e4mnat i din ans\u00f6kan\n\u2022 de dokument du har skannat och skickat in\n\u2022 om du har f\u00e5tt beslut.\n\n\nI de flesta fall kan du ocks\u00e5 boka eller avboka en tid f\u00f6r bes\u00f6k hos en svensk ambassad eller generalkonsulat. Om du inte kan boka eller avboka en tid s\u00e5 ska du kontakta ambassaden eller generalkonsulatet. Migrationsverket kan inte hj\u00e4lpa dig att boka eller avboka en tid hos utlandsmyndigheterna.\n\nDu n\u00e5r e-tj\u00e4nsten via\u00a0logga in-knappen\u00a0eller via ambassadens eller generalkonsulatets webbplats.\n\nLogga in med det anv\u00e4ndarnamn du fick och det l\u00f6senord du valde n\u00e4r du registrerade din ans\u00f6kan."}