{"url": "https://www.migrationsverket.se/Privatpersoner/Flytta-till-nagon-i-Sverige/Gor-en-webbansokan.html", "text": "# G\u00f6r en webbans\u00f6kan\n\nP\u00e5 den h\u00e4r sidan kan du g\u00f6ra en ans\u00f6kan om uppeh\u00e5llstillst\u00e5nd f\u00f6r att flytta till n\u00e5gon i Sverige, eller g\u00f6ra en ans\u00f6kan om f\u00f6rl\u00e4ngning av ditt uppeh\u00e5llstillst\u00e5nd.\n\nN\u00e4r du ans\u00f6ker p\u00e5 webben f\u00e5r du tydliga instruktioner om hur du fyller i din ans\u00f6kan och vad du ska skicka med. Det blir l\u00e4tt att g\u00f6ra r\u00e4tt fr\u00e5n b\u00f6rjan vilket \u00f6kar dina m\u00f6jligheter att f\u00e5 ett beslut snabbare.\n\nDin familjemedlem i Sverige kan g\u00f6ra en webbans\u00f6kan \u00e5t dig om du ger honom eller henne fullmakt. En fullmakt betyder att du ger n\u00e5gon annan tillst\u00e5nd att f\u00f6retr\u00e4da dig, till exempel ans\u00f6ka \u00e5t dig eller ta del av sk\u00e4len till ett beslut. F\u00f6r att ge fullmakt till en annan person kan du anv\u00e4nda blanketten Fullmakt. Fullmakten ska undertecknas av dig.\n\nFullmakten ska du sedan skanna eller fotografera av och skicka till din anh\u00f6rige, som sedan ska bifoga kopian av fullmakten till ans\u00f6kan. Om din familjemedlem har fullmakt skickas beslutet hem till denne och det \u00e4r han eller hon som meddelar dig om Migrationsverkets beslut. Om du inte har l\u00e4mnat fullmakt till n\u00e5gon \u00e4r det ambassaden eller generalkonsulatet som meddelar beslutet till dig.\n\n## Instruktioner f\u00f6r webbans\u00f6kan\n\nInnan du g\u00e5r vidare till webbans\u00f6kan \u00e4r det bra om du l\u00e4ser instruktionerna f\u00f6r hur du ans\u00f6ker p\u00e5 webben. Instruktionerna och dokumenten du ska bifoga skiljer sig \u00e5t beroende p\u00e5 vilken familjerelation du och din anh\u00f6rige har.\n\n## Ans\u00f6k f\u00f6r f\u00f6rsta g\u00e5ngen\n\n## Ans\u00f6k om f\u00f6rl\u00e4ngning\n\nOm du har uppeh\u00e5llstillst\u00e5nd och vill forts\u00e4tta bo i Sverige efter att ditt tillst\u00e5nd har g\u00e5tt ut ska du ans\u00f6ka om att f\u00f6rl\u00e4nga ditt uppeh\u00e5llstillst\u00e5nd.\n\nMigrationsverket\n\n"}