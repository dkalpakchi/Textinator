{"url": "https://www.migrationsverket.se/Privatpersoner/Arbeta-i-Sverige/Vanliga-fragor-och-svar.html", "text": "Vanliga fr\u00e5gor och svar om arbetstillst\u00e5nd\n\nJa, f\u00f6r att f\u00e5 arbetstillst\u00e5nd ska du ha ett giltigt pass. Du ska bifoga en kopia av ditt pass i din ans\u00f6kan.\n\nDin arbetsgivare eller uppdragsgivare i Sverige p\u00e5b\u00f6rjar ans\u00f6kan om arbetstillst\u00e5nd genom att skapa ett anst\u00e4llningserbjudande. Din arbetsgivare beh\u00f6ver uppgifter om ditt namn, f\u00f6delsedatum, medborgarskap, din utbildning och e-postadress. Din arbetsgivare skickar sedan anst\u00e4llningserbjudandet till den fackliga organisation som \u00e4r relevant f\u00f6r det arbete som du ska utf\u00f6ra. N\u00e4r arbetsgivaren f\u00e5r tillbaka yttrandet slutf\u00f6r arbetsgivaren sin del av ans\u00f6kan. Du f\u00e5r sedan ett mejl med instruktioner f\u00f6r att fylla i din del av ans\u00f6kan.\n\nI\u00a0vissa fall beh\u00f6vs inget anst\u00e4llningserbjudande. Det g\u00e4ller till exempel om du \u00e4r g\u00e4stforskare. G\u00e4stforskare ska i st\u00e4llet l\u00e4mna in ett mottagningsavtal med en forskningshuvudman (den som tar emot forskningsarbetet).\n\nJa, det f\u00e5r du. Om du vill att n\u00e5gon annan ska f\u00f6retr\u00e4da dig i ditt \u00e4rende hos Migrationsverket kan du ge en fullmakt till den personen. En fullmakt kan till exempel ge n\u00e5gon annan r\u00e4tt att ans\u00f6ka, ta del av sk\u00e4len f\u00f6r ett beslut eller \u00f6verklaga ett beslut f\u00f6r din r\u00e4kning. Fullmakten ska skrivas och undertecknas av dig som ger fullmakt till n\u00e5gon annan och ska visas upp i original om Migrationsverket beg\u00e4r det.\n\nVissa personer kan arbeta i Sverige utan arbetstillst\u00e5nd.\n\nDu kan l\u00e4mna in en ans\u00f6kan p\u00e5 webben. Arbetsgivaren p\u00e5b\u00f6rjar i de flesta fall ans\u00f6kan.\n\nOm du inte kan ans\u00f6ka p\u00e5 webben fyller du i blanketten Ans\u00f6kan om tillst\u00e5nd att arbeta i Sverige - f\u00f6r dig som \u00e4r dig i Sverige, nummer 150011.\n\nDu ska l\u00e4mna in din ans\u00f6kan innan ditt arbetstillst\u00e5nd slutar g\u00e4lla. Du ska inte l\u00e4mna in din ans\u00f6kan mer \u00e4n fyra m\u00e5nader innan ditt arbetstillst\u00e5nd slutar g\u00e4lla om din ans\u00f6kan avser samma arbetsgivare och yrke som du redan har tillst\u00e5nd f\u00f6r. Om du byter yrke eller arbetsgivare m\u00e5ste du ibland l\u00e4mna in en ans\u00f6kan innan ditt arbetstillst\u00e5nd slutar g\u00e4lla.\n\nUnder de f\u00f6rsta 24 m\u00e5naderna g\u00e4ller arbetstillst\u00e5ndet bara hos den arbetsgivare och f\u00f6r det yrke som st\u00e5r i ditt beslut. Om f\u00f6retaget du arbetar p\u00e5 byter organisationsnummer, om du f\u00e5r en ny arbetsgivare eller nya arbetsuppgifter, eller om arbetsvillkoren f\u00f6r\u00e4ndras g\u00e4ller inte l\u00e4ngre ditt arbetstillst\u00e5nd. D\u00e5 ska du l\u00e4mna in en ny ans\u00f6kan om arbetstillst\u00e5nd.\n\nN\u00e4r du har haft arbetstillst\u00e5nd i 24 m\u00e5nader och har f\u00e5tt en f\u00f6rl\u00e4ngning p\u00e5 ditt arbetstillst\u00e5nd kan du byta arbetsgivare utan att l\u00e4mna in en ny ans\u00f6kan s\u00e5 l\u00e4nge du arbetar inom samma yrke. Om ditt nya arbete inneb\u00e4r att du byter yrke ska du l\u00e4mna in en ny ans\u00f6kan.\n\nDet framg\u00e5r av ditt tidigare beslut hur ditt arbetstillst\u00e5nd \u00e4r begr\u00e4nsat.\n\nOm du inte p\u00e5b\u00f6rjar din anst\u00e4llning inom fyra m\u00e5nader efter att du har f\u00e5tt arbetstillst\u00e5nd kan ditt arbetstillst\u00e5nd \u00e5terkallas. Det inneb\u00e4r att du inte l\u00e4ngre har r\u00e4tt att arbeta i Sverige.\n\nF\u00f6r att kunna f\u00e5 arbetstillst\u00e5nd ska du bland annat erbjudas en l\u00f6n som \u00e4r i niv\u00e5 med svenska kollektivavtal eller vad som \u00e4r brukligt inom yrket eller branschen. Du m\u00e5ste ocks\u00e5 arbeta i den omfattningen att l\u00f6nen kommer upp till minst 13 000 kronor i m\u00e5naden f\u00f6re skatt.\n\nDet \u00e4r du som ans\u00f6ker om arbetstillst\u00e5nd som ska bevisa att din l\u00f6n \u00e4r i niv\u00e5 med g\u00e4llande kollektivavtal eller vad som \u00e4r brukligt inom yrket eller branschen.\n\nMigrationsverket har m\u00f6jlighet att j\u00e4mf\u00f6ra din l\u00f6n med g\u00e4llande kollektivavtal och det fackliga yttrande som l\u00e4mnas in tillsammans med ditt anst\u00e4llningserbjudande.\n\nOm din l\u00f6n \u00e4r s\u00e4mre \u00e4n g\u00e4llande kollektivavtal \u00e4r det du som ska visa att din l\u00f6n \u00e4r i niv\u00e5 med vad som \u00e4r brukligt inom yrket eller branschen. Du kan till exempel l\u00e4mna in information och dokumentation som visar detta.\n\nOm din grundl\u00f6n inte \u00e4r tillr\u00e4cklig pr\u00f6var Migrationsverket om det finns andra ers\u00e4ttningar eller f\u00f6rm\u00e5ner i anst\u00e4llningserbjudandet som ska r\u00e4knas som l\u00f6n. Rena l\u00f6netill\u00e4gg r\u00e4knas som l\u00f6n men semesterers\u00e4ttning eller ers\u00e4ttning f\u00f6r mertid och \u00f6vertid r\u00e4knas inte som l\u00f6n. Traktamente f\u00f6r att ers\u00e4tta privata kostnader eller andra utl\u00e4gg r\u00e4knas ocks\u00e5 som l\u00f6n. Ers\u00e4ttning f\u00f6r tidsbegr\u00e4nsade tj\u00e4nsteresor ing\u00e5r d\u00e4remot inte. Fri bostad r\u00e4knas som l\u00f6n, s\u00e5 l\u00e4nge det inte endast \u00e4r fri bostad vid tj\u00e4nsteresor. \u00c4ven andra f\u00f6rm\u00e5ner som inte \u00e4r kopplade till tj\u00e4nsten eller tj\u00e4nsteresor kan r\u00e4knas med i l\u00f6nen. Det kan vara mat, resor till och fr\u00e5n jobbet eller bil som anv\u00e4nds privat.\n\nF\u00f6r att ers\u00e4ttningen eller f\u00f6rm\u00e5nen ska r\u00e4knas med i l\u00f6nen kr\u00e4vs att dessa uttryckligen framg\u00e5r av anst\u00e4llningsvillkoren och \u00e4r regelbundet \u00e5terkommande. Det m\u00e5ste ocks\u00e5 finnas tillr\u00e4ckliga uppgifter f\u00f6r att Migrationsverket ska kunna v\u00e4rdera ers\u00e4ttningen eller f\u00f6rm\u00e5nen som du f\u00e5r. Det \u00e4r du som s\u00f6ker arbetstillst\u00e5nd som ska visa att du f\u00e5r en ers\u00e4ttning eller f\u00f6rm\u00e5n som ska r\u00e4knas som l\u00f6n.\n\nMigrationsverket har tagit fram ett r\u00e4ttsligt st\u00e4llningstagande ang\u00e5ende bed\u00f6mning av om den l\u00f6n, inklusive eventuella f\u00f6rm\u00e5ner, \u00e4r tillr\u00e4cklig f\u00f6r att uppfylla kravet p\u00e5 arbetstillst\u00e5nd.\n\nMigrationsverket beh\u00f6ver veta vilket yrke du ska arbeta inom men \u00e4ven vilka arbetsuppgifter du har. Dessa uppgifter har bland annat betydelse vid bed\u00f6mningen av om den erbjudna l\u00f6nen motsvarar kollektivavtal eller vad som \u00e4r brukligt inom yrket eller branschen.\n\nDu ska omfattas av f\u00f6rs\u00e4kringar som \u00e4r i niv\u00e5 med kollektivavtal eller vad som \u00e4r brukligt inom yrket eller branschen.\n\nF\u00f6r att ha f\u00f6rs\u00e4kringar som \u00e4r i niv\u00e5 med kollektivavtal kr\u00e4vs att du omfattas av sjukf\u00f6rs\u00e4kring, livf\u00f6rs\u00e4kring, trygghetsf\u00f6rs\u00e4kring vid arbetsskada och tj\u00e4nstepensionsf\u00f6rs\u00e4kring. Om\u00a0din anst\u00e4llning omfattas\u00a0av ett g\u00e4llande kollektivavtal ing\u00e5r dessa f\u00f6rs\u00e4kringar f\u00f6r dig i avtalet.\n\nOm du har ett s\u00e4mre f\u00f6rs\u00e4kringsskydd kan din arbetsgivare kompensera dig med till exempel h\u00f6gre l\u00f6n s\u00e5 l\u00e4nge som dina anst\u00e4llningsvillkor inte \u00e4r s\u00e4mre \u00e4n vad som \u00e4r brukligt inom yrket eller branschen.\n\nF\u00f6rsta g\u00e5ngen du ans\u00f6ker om arbetstillst\u00e5nd ska din arbetsgivare uppge vilka f\u00f6rs\u00e4kringar som kommer att tecknas f\u00f6r dig. Om du ans\u00f6ker om f\u00f6rl\u00e4ngning ska du uppge vilka f\u00f6rs\u00e4kringar du har omfattats av under ditt tidigare arbetstillst\u00e5nd. Ibland kan Migrationsverket beh\u00f6va g\u00f6ra ytterligare kontroller g\u00e4llande tecknade f\u00f6rs\u00e4kringar. I de fallen skickar Migrationsverket en komplettering om detta.\n\nDin arbetsgivare ska teckna f\u00f6rs\u00e4kringar f\u00f6r dig och f\u00f6rs\u00e4kringarna ska g\u00e4lla fr\u00e5n det att du b\u00f6rjar arbeta. Om du inte har omfattats av f\u00f6rs\u00e4kringar under hela den tid du har arbetat ska du ange detta i din ans\u00f6kan och f\u00f6rklara varf\u00f6r.\n\n\u00c4ven utl\u00e4ndska f\u00f6rs\u00e4kringar kan tecknas. Det \u00e4r viktigt att de f\u00f6rs\u00e4kringar som arbetsgivaren har tecknat inte \u00e4r s\u00e4mre \u00e4n de som f\u00f6ljer av kollektivavtal eller vad som \u00e4r brukligt inom yrket eller branschen. Uppgift om f\u00f6rs\u00e4kring ska d\u00e4rf\u00f6r l\u00e4mnas vid ans\u00f6kan.\n\nVid nyrekrytering m\u00e5ste arbetsgivaren annonsera ut tj\u00e4nsten s\u00e5 att alla bosatta i Sverige, EU/EES och Schweiz kan s\u00f6ka jobbet. Kravet p\u00e5 annonsering g\u00e4ller bara vid nyrekrytering. F\u00f6r personer som \u00e4r anst\u00e4llda hos en arbetsgivare utomlands som f\u00e5tt uppdrag att utf\u00f6ra arbete i Sverige kr\u00e4vs ingen annonsering. Det g\u00f6r det inte heller om en anst\u00e4lld f\u00f6rflyttas inom en koncern s\u00e5 l\u00e4nge tj\u00e4nsten finns kvar i utlandet.\n\nI vissa fall beh\u00f6ver inte arbetsgivare annonsera ut tj\u00e4nsten.\n\nArbetsgivaren beh\u00f6ver inte annonsera ut tj\u00e4nsten om ans\u00f6kan g\u00e4ller en anst\u00e4llning som du har sedan tidigare.\n\nOm du \u00e4r anst\u00e4lld utomlands och ska arbeta i Sverige p\u00e5 entreprenad, i ett bemanningsf\u00f6retag eller p\u00e5 grund av en koncern- eller f\u00f6retagsf\u00f6rflyttning beh\u00f6ver arbetsgivaren inte annonsera ut tj\u00e4nsten. Anledningen till detta \u00e4r att det handlar om en anst\u00e4llning som du redan har. Om du vid ett senare tillf\u00e4lle blir lokalanst\u00e4lld ska din arbetsgivare i Sverige annonsera ut din tj\u00e4nst vid det tillf\u00e4llet.\n\nEn arbetsgivare beh\u00f6ver inte annonsera ut en tj\u00e4nst som normalt inte st\u00e5r \u00f6ppen f\u00f6r den regulj\u00e4ra arbetsmarknaden. Det kan till exempel vara anst\u00e4llning som imam, pr\u00e4st, ledningspersonal vid f\u00f6retag eller anst\u00e4llda vid utl\u00e4ndska statliga institutioner.\n\nOm det f\u00f6retag som du arbetar p\u00e5 byter \u00e4gare kan det vara en s\u00e5 kallad verksamhets\u00f6verg\u00e5ng. Det inneb\u00e4r att den nya \u00e4garen \u00e4r skyldig att ta \u00f6ver befintlig personal till befintliga anst\u00e4llningsvillkor. D\u00e5 beh\u00f6ver din tj\u00e4nst inte annonseras ut p\u00e5 nytt.\n\nOm du har ett arbetstillst\u00e5nd som endast \u00e4r begr\u00e4nsat till ett yrke f\u00e5r du byta arbetsgivare utan att ans\u00f6ka om ett nytt arbetstillst\u00e5nd s\u00e5 l\u00e4nge ditt arbete \u00e4r inom samma yrke. I de fallen beh\u00f6ver din arbetsgivare inte annonsera ut din tj\u00e4nst.\n\nOm du redan \u00e4r anst\u00e4lld inom koncernen i ett annat land och stationeras till f\u00f6retaget i Sverige en viss tid och sedan ska \u00e5terg\u00e5 till din anst\u00e4llning i hemlandet beh\u00f6ver tj\u00e4nsten inte annonseras ut. \u00c4r det fr\u00e5ga om en nyrekrytering till en tj\u00e4nst i Sverige kr\u00e4vs att tj\u00e4nsten annonseras ut \u00e4ven om du har varit anst\u00e4lld p\u00e5 en annan befattning inom koncernen. Tj\u00e4nsten m\u00e5ste ocks\u00e5 annonseras om din tj\u00e4nst flyttas \u00f6ver till f\u00f6retaget i Sverige.\n\nNej, kravet p\u00e5 unionsf\u00f6retr\u00e4de och utannonsering g\u00e4ller inte vid byte av anst\u00e4llning inom samma yrke om du har ett arbetstillst\u00e5nd som \u00e4r knutet endast till yrke. Tj\u00e4nsten beh\u00f6ver d\u00e4rmed inte utannonseras.\n\nVid nyrekrytering m\u00e5ste arbetsgivaren annonsera ut tj\u00e4nsten s\u00e5 att alla bosatta i Sverige, EU/EES och Schweiz kan s\u00f6ka jobbet. Genom att annonsera i Arbetsf\u00f6rmedlingens platsbank blir annonsen synlig \u00e4ven i den europeiska platsbanken EURES och personer bosatta i Sverige, EU/EES och Schweiz kan s\u00f6ka jobbet.\n\nDet \u00e4r m\u00f6jligt att annonsera ut tj\u00e4nsten genom andra kanaler \u00e4n Arbetsf\u00f6rmedlingen s\u00e5 l\u00e4nge annonsen har gjorts tillg\u00e4nglig inom EU/EES och Schweiz p\u00e5 annat s\u00e4tt, till exempel genom annonsering via n\u00e5gon annan etablerad europeisk kanal f\u00f6r platsannonser. Det r\u00e4cker inte att annonsera p\u00e5 arbetsgivarens webbplats eller i ett antal st\u00f6rre tidningar. Om annonsering har skett p\u00e5 annat s\u00e4tt \u00e4n genom Arbetsf\u00f6rmedlingen och EURES \u00e4r det viktigt att visa att annonseringen har n\u00e5tt ut inom EU/EES och Schweiz p\u00e5 ett motsvarande s\u00e4tt.\n\nN\u00e4r det g\u00e4ller en tj\u00e4nst som kan bli aktuell endast f\u00f6r en begr\u00e4nsad krets av personer, som kan n\u00e5s med riktade rekryterings\u00e5tg\u00e4rder, kan det vara tillr\u00e4ckligt att tj\u00e4nsten har utannonseras i en databas f\u00f6r rekrytering som anv\u00e4nds av den aktuella kretsen av personer. Vid bed\u00f6mningen av vilka rekryterings\u00e5tg\u00e4rder som kr\u00e4vs b\u00f6r arbetsgivaren till exempel ta h\u00e4nsyn till om tj\u00e4nsten \u00e4r s\u00e4rskilt reglerad, om tj\u00e4nsten st\u00e4ller h\u00f6ga krav p\u00e5 utbildning eller erfarenhet, eller om tj\u00e4nsten p\u00e5 grund av sin speciella karakt\u00e4r endast kan vara aktuell f\u00f6r en begr\u00e4nsad krets av personer.\n\nEn annons ska ligga ute under tio dagar. Annonseringen b\u00f6r ske i viss anslutning till anst\u00e4llningens b\u00f6rjan. Annonsering av en tj\u00e4nst avbryts n\u00e4r ett anst\u00e4llningserbjudande uppr\u00e4ttas.\n\nOm annonsens slutdatum \u00e4r l\u00e4ngre tillbaka \u00e4n sex m\u00e5nader innan anst\u00e4llningen ska p\u00e5b\u00f6rjas kan det inneb\u00e4ra att ans\u00f6kan om arbetstillst\u00e5nd avsl\u00e5s.\n\nAnledningen till att en facklig organisation ska f\u00e5 tillf\u00e4lle att l\u00e4mna synpunkter \u00f6ver anst\u00e4llningserbjudandet \u00e4r f\u00f6r att s\u00e4kerst\u00e4lla att l\u00f6ne- och anst\u00e4llningsvillkor inte \u00e4r s\u00e4mre \u00e4n vad som g\u00e4ller enligt kollektivavtal eller som \u00e4r brukligt inom yrket eller branschen.\n\nDet \u00e4r i f\u00f6rsta hand arbetsgivaren som ansvarar f\u00f6r att h\u00e4mta in ett fackligt yttrande. Om arbetsgivaren inte har h\u00e4mtat in ett fackligt yttrande skickar Migrationsverket anst\u00e4llningserbjudandet till ber\u00f6rd facklig organisation. Detta kommer att f\u00f6rdr\u00f6ja handl\u00e4ggningstiden. D\u00e4rf\u00f6r \u00e4r det viktigt att arbetsgivaren sj\u00e4lv h\u00e4mtar in det fackliga yttrandet.\n\nOm den fackliga organisationen avst\u00e5r fr\u00e5n att l\u00e4mna synpunkter \u00f6ver anst\u00e4llningsvillkoren kommer Migrationsverket att ta st\u00e4llning till om de erbjudna anst\u00e4llningsvillkoren motsvarar kollektivavtal eller vad som \u00e4r brukligt inom yrket eller branschen.\n\nInom vissa branscher finns det h\u00f6gre utredningskrav men arbetsgivare med fler \u00e4n 50 anst\u00e4llda undantas fr\u00e5n dessa krav. Uppgiften \u00e4r ocks\u00e5 viktig n\u00e4r Migrationsverket tittar p\u00e5 om arbetsgivaren har betalat in de arbetsgivaravgifter som den ska g\u00f6ra. Om f\u00f6retaget tillh\u00f6r en koncern \u00e4r det antal anst\u00e4llda i f\u00f6retaget i Sverige som ska uppges.\n\nMigrationsverket beh\u00f6ver veta n\u00e4r den faktiska verksamheten startade f\u00f6r att kunna bed\u00f6ma om det \u00e4r en nystartad verksamhet. F\u00f6r nystartade verksamheter g\u00e4ller s\u00e4rskilda utredningskrav vilket inneb\u00e4r att ytterligare handlingar ska l\u00e4mnas in vid ans\u00f6kan.\n\nMigrationsverket beh\u00f6ver k\u00e4nna till datum f\u00f6r n\u00e4r avtalet tecknades f\u00f6r att kunna se hur l\u00e4nge du har omfattats av kollektivavtalet. Det datum som ska anges \u00e4r n\u00e4r avtalet tecknades.\n\nDu ska l\u00e4mna in kontrolluppgift fr\u00e5n Skatteverket n\u00e4r du ans\u00f6ker om f\u00f6rl\u00e4ngning. F\u00f6r att visa att du uppfyllt villkoren f\u00f6r arbetstillst\u00e5nd ska du skicka in en sammanst\u00e4llning av dina kontrolluppgifter fr\u00e5n Skatteverket f\u00f6r alla \u00e5r som du har arbetat i Sverige, som visar b\u00e5de din sammanlagda inkomst och vem som har betalat din l\u00f6n eller andra inkomstk\u00e4llor.\n\nOm du inte har betalat skatt i Sverige ska du i\u00a0st\u00e4llet f\u00f6r kontrolluppgift bifoga en sammanst\u00e4llning m\u00e5nad f\u00f6r m\u00e5nad av din l\u00f6n och dina traktamenten. Ange vad din l\u00f6n motsvarar i svenska kronor per m\u00e5nad. Ange \u00e4ven hur m\u00e5nga dagar per m\u00e5nad som du har arbetat i Sverige. Migrationsverket kan beh\u00f6va komplettera ditt \u00e4rende med underlag som visar den l\u00f6n du har f\u00e5tt.\n\nN\u00e4r du ans\u00f6ker om f\u00f6rl\u00e4ngt arbetstillst\u00e5nd kommer du att beh\u00f6va visa att villkoren f\u00f6r arbetstillst\u00e5ndet har varit uppfyllda varje m\u00e5nad under hela tiden du har haft arbetstillst\u00e5nd i Sverige. Ett acceptabelt avbrott i anst\u00e4llningen \u00e4r att vara sjukskriven eller f\u00f6r\u00e4ldraledig. Ange i ans\u00f6kan om du har varit fr\u00e5nvarande fr\u00e5n ditt arbete och varf\u00f6r. Bifoga intyg som visar din fr\u00e5nvaro, till exempel utbetalningsbesked fr\u00e5n F\u00f6rs\u00e4kringskassan.\n\nDet finns m\u00f6jlighet att ha vissa avbrott i anst\u00e4llningen som inte beror p\u00e5 f\u00f6r\u00e4ldraledighet eller sjukskrivning. Till exempel om du har varit tj\u00e4nstledig eller rest till hemlandet. Avbrott i anst\u00e4llningen upp till tv\u00e5 m\u00e5nader kan godtas. Ange i ans\u00f6kan om du har varit fr\u00e5nvarande fr\u00e5n ditt arbete och varf\u00f6r.\n\nSe \u00e4ven fr\u00e5gan\n\nOm du har ett uppeh\u00e5llstillst\u00e5nd i ett annat Schengenland, eller har varit p\u00e5 bes\u00f6k i ett annat Schengenland under tiden som du har haft arbetstillst\u00e5nd i Sverige, ska du ange detta i din ans\u00f6kan om f\u00f6rl\u00e4ngning. Detta har bland annat betydelse n\u00e4r Migrationsverket pr\u00f6var om du uppfyller kraven f\u00f6r permanent uppeh\u00e5llstillst\u00e5nd. D\u00e5 tittar Migrationsverket p\u00e5 i vilken utstr\u00e4ckning du har varit utrest fr\u00e5n Sverige och vilken betydelse detta har f\u00f6r din anknytning till Sverige.\n\nN\u00e4r du ans\u00f6ker om f\u00f6rl\u00e4ngning av ditt arbetstillst\u00e5nd kontrollerar Migrationsverket om du uppfyllt villkoren f\u00f6r tillst\u00e5ndet under din tidigare tillst\u00e5ndsperiod och om du uppfyller villkoren f\u00f6r att beviljas ett nytt arbetstillst\u00e5nd.\n\nVid en f\u00f6rl\u00e4ngningsans\u00f6kan ska Migrationsverket g\u00f6ra en helhetsbed\u00f6mning \u00f6ver anst\u00e4llningsvillkoren \u00f6ver tid.\n\nNej, s\u00e5 l\u00e4nge som villkoren i ditt anst\u00e4llningsavtal inte \u00e4r s\u00e4mre \u00e4n vad som \u00e4r brukligt inom yrket eller branschen.\n\nDet kr\u00e4vs inte att en arbetsgivare ska erbjuda villkor som helt motsvarar kollektivavtal. Arbetsgivare som inte har tecknat kollektivavtal ska kunna utforma sina villkor p\u00e5 ett s\u00e4tt som avviker fr\u00e5n kollektivavtal s\u00e5 l\u00e4nge som villkoren inte \u00e4r s\u00e4mre \u00e4n vad som \u00e4r brukligt inom yrket eller branschen.\n\nAnst\u00e4llningsvillkor kan \u00e4ndras under en tillst\u00e5ndsperiod, och vissa villkor kan ibland avtalas retroaktivt. F\u00f6r vissa arbetstagare \u00e4r det ocks\u00e5 m\u00f6jligt att ing\u00e5 enskilda \u00f6verenskommelser med arbetsgivaren om villkor r\u00f6rande till exempel semester och pensionsinbetalningar.\n\nDet \u00e4r du som ans\u00f6ker om arbetstillst\u00e5nd som ska bevisa att dina anst\u00e4llningsvillkor \u00e4r i niv\u00e5 med vad som \u00e4r brukligt inom yrket eller branschen. Du kan till exempel l\u00e4mna in information och dokumentation som visar detta.\n\nOm din arbetsgivare r\u00e4ttar en brist f\u00f6rst efter att Migrationsverket har p\u00e5talat det v\u00e4rderar vi detta i v\u00e5r helhetsbed\u00f6mning.\n\nVi g\u00f6r en individuell bed\u00f6mning och kontrollerar bland annat om villkoren har varit i niv\u00e5 med kollektivavtal eller vad som \u00e4r brukligt inom yrket eller branschen och vilka \u00e5tg\u00e4rder som din arbetsgivare har vidtagit f\u00f6r att kompensera bristen.\n\nVi tittar \u00e4ven p\u00e5 andra omst\u00e4ndigheter som talar f\u00f6r och emot att ans\u00f6kan ska beviljas.\n\nOm du inte har f\u00e5tt anst\u00e4llningsvillkor som \u00e4r i niv\u00e5 med kollektivavtal eller vad som \u00e4r brukligt inom yrket eller branschen under en viss period men din arbetsgivare har r\u00e4ttat bristen innan Migrationsverket har p\u00e5talat den ska vi beakta det vid helhetsbed\u00f6mningen.\n\nD\u00e5 tittar vi p\u00e5 vilken bristen \u00e4r och varf\u00f6r den har gjorts. Utifr\u00e5n en helhetsbed\u00f6mning kan exempelvis mindre administrativa brister till\u00e5tas. \u00c4ven en mindre betydande brist som har p\u00e5g\u00e5tt en l\u00e4ngre tid kan till\u00e5tas.\n\nUtg\u00e5ngspunkten \u00e4r att en brist ska ha \u00e5tg\u00e4rdats av arbetsgivaren och att du ska ha kompenserats f\u00f6r bristen, om det \u00e4r m\u00f6jligt. Bristen ska ocks\u00e5 ha \u00e5tg\u00e4rdats i n\u00e4ra anslutning till att den uppt\u00e4cktes.\n\nMigrationsverket tittar p\u00e5 n\u00e4r under anst\u00e4llningstiden som bristen har uppkommit. Om exempelvis din l\u00f6neutbetalning har f\u00f6rsenats eller en f\u00f6rs\u00e4kring inte har kunnat tecknas p\u00e5 grund av sv\u00e5righet att ordna folkbokf\u00f6ring eller bankkonto i samband med att du tilltr\u00e4dde din tj\u00e4nst kan det vanligtvis accepteras om du har\u00a0kompenserats.\n\nF\u00f6r att du ska ha r\u00e4tt att arbeta under tiden som din ans\u00f6kan om f\u00f6rl\u00e4ngning handl\u00e4ggs kr\u00e4vs att du har haft arbetstillst\u00e5nd\u00a0i minst sex m\u00e5nader och att du har l\u00e4mnat in din ans\u00f6kan innan giltighetstiden p\u00e5 ditt f\u00f6rra arbetstillst\u00e5nd l\u00f6pte ut.\n\nDet finns inga hinder f\u00f6r att l\u00e4mna Sverige, men om det nya uppeh\u00e5lls- och arbetstillst\u00e5ndet inte \u00e4r klart riskerar du att inte f\u00e5 komma in i Sverige om du befinner dig utanf\u00f6r landets gr\u00e4nser. D\u00e4rf\u00f6r beh\u00f6ver du alltid g\u00f6ra en avv\u00e4gning mellan risken att inte f\u00e5 ett beslut i tid mot n\u00f6dv\u00e4ndigheten i resan utanf\u00f6r Sverige.\n\nJa, du kan ans\u00f6ka om ett nytt arbetstillst\u00e5nd n\u00e4r du har rest tillbaka till ditt hemland.\n\nJa, de familjemedlemmar som f\u00e5r ett uppeh\u00e5lls- och arbetstillst\u00e5nd f\u00e5r arbeta i Sverige. De \u00e4r inte begr\u00e4nsade till ett yrke eller en arbetsgivare.\n\nJa, det f\u00e5r du. Om du vill att n\u00e5gon annan ska f\u00f6retr\u00e4da dig i ditt \u00e4rende hos Migrationsverket kan du ge en fullmakt till den personen. En fullmakt kan till exempel ge n\u00e5gon annan r\u00e4tt att ans\u00f6ka, ta del av sk\u00e4len f\u00f6r ett beslut eller \u00f6verklaga ett beslut f\u00f6r din r\u00e4kning. Fullmakten ska skrivas och undertecknas av dig som ger fullmakt till n\u00e5gon annan och ska visas upp i original om Migrationsverket beg\u00e4r det.\n\nOm hela familjen ska f\u00f6retr\u00e4das av ombudet ska fullmakt bifogas f\u00f6r alla familjemedlemmar.\n\nDu som \u00e4r \u00f6ver 18 \u00e5r och vill att en annan familjemedlem ska f\u00f6retr\u00e4da dig beh\u00f6ver ocks\u00e5 l\u00e4mna in en fullmakt.\n\nNej, \u00e4ven f\u00f6delsebevis m\u00e5ste bifogas.\n\nNej, \u00e4ven f\u00f6delsebevis m\u00e5ste bifogas.\n\nNej, om du och dina familjemedlemmar ans\u00f6ker om permanent uppeh\u00e5llstillst\u00e5nd beh\u00f6ver ni inte bifoga personbevis. Om Migrationsverket beh\u00f6ver se folkbokf\u00f6ring kan vi sj\u00e4lva h\u00e4mta information via Skatteverket.\n\nN\u00e4r du har haft arbetstillst\u00e5nd som arbetstagare och arbetat i sammanlagt fyra \u00e5r under de senaste sju \u00e5ren kan du f\u00e5 permanent uppeh\u00e5llstillst\u00e5nd. Du ska ha arbetat f\u00f6r den arbetsgivare och med det yrke som du har haft arbetstillst\u00e5nd f\u00f6r.\n\nMigrationsverket kontrollerar att du har befunnit dig i Sverige och utf\u00f6rt arbete h\u00e4r under den period som du har haft ett tillst\u00e5nd f\u00f6r arbete. Du ska ocks\u00e5 ha uppfyllt villkoren f\u00f6r arbetstillst\u00e5nd under tillst\u00e5ndstiden.\n\nL\u00e4s mer om hur vi bed\u00f6mer anst\u00e4llningsvillkoren under fr\u00e5gan\n\nMigrationsverket kontrollerar att dina anst\u00e4llningsvillkor har uppfyllts under dina tidigare tillst\u00e5ndsperioder genom de kontrolluppgifter och l\u00f6nespecifikationer som du l\u00e4mnar in. Vi kontrollerar \u00e4ven om du har omfattats av f\u00f6rs\u00e4kringar under din tillst\u00e5ndstid.\n\nDina anst\u00e4llningsvillkor f\u00e5r inte ha varit s\u00e4mre \u00e4n vad som f\u00f6ljer av kollektivavtal eller vad som \u00e4r brukligt inom yrket eller branschen. Migrationsverket g\u00f6r en helhetsbed\u00f6mning av samtliga anst\u00e4llningsvillkor \u00f6ver tid. Om det finns brister kontrollerar vi varf\u00f6r det finns en brist och om den har r\u00e4ttats till.\n\nOm du inte kan f\u00e5 permanent uppeh\u00e5llstillst\u00e5nd kan du f\u00e5 ytterligare ett arbetstillst\u00e5nd om du har s\u00e4rskilda sk\u00e4l.\n\nDet kan till exempel finnas s\u00e4rskilda sk\u00e4l att f\u00e5 arbetstillst\u00e5nd f\u00f6r l\u00e4ngre tid \u00e4n fyra \u00e5r om du \u00e4r anst\u00e4lld i en koncern utomlands och upprepade g\u00e5nger s\u00e4nds till Sverige f\u00f6r att utf\u00f6ra arbete h\u00e4r under en begr\u00e4nsad tid.\n\nDet kan ocks\u00e5 finnas s\u00e4rskilda sk\u00e4l att f\u00e5 f\u00f6rl\u00e4ngt arbetstillst\u00e5nd om du inte har f\u00f6r avsikt att bos\u00e4tta dig i Sverige men under en kortare tid beh\u00f6ver ytterligare tillst\u00e5nd f\u00f6r att slutf\u00f6ra en arbetsuppgift.\n\nOm du har varit arbetsl\u00f6s och d\u00e4rf\u00f6r inte kan f\u00e5 permanent uppeh\u00e5llstillst\u00e5nd kan det finnas s\u00e4rskilda sk\u00e4l att i\u00a0st\u00e4llet f\u00e5 ett f\u00f6rl\u00e4ngt arbetstillst\u00e5nd.\n\nSom l\u00e4ngst kan du f\u00e5 arbetstillst\u00e5nd under sex \u00e5r.\n\nOm du har haft tillst\u00e5nd f\u00f6r arbete under fyra \u00e5r under en sju\u00e5rsperiod beh\u00f6ver du inte ha en fortsatt anst\u00e4llning f\u00f6r att kunna f\u00e5 permanent uppeh\u00e5llstillst\u00e5nd. Det kr\u00e4vs att du under tillst\u00e5ndstiden har haft anst\u00e4llning och arbetat, och att anst\u00e4llningsvillkoren har varit uppfyllda.\n\nOm du har haft avbrott i din anst\u00e4llning p\u00e5 grund av sjukdom eller f\u00f6r\u00e4ldraledighet ska du l\u00e4mna in utbetalningsuppgifter fr\u00e5n F\u00f6rs\u00e4kringskassan. Om du kan visa att du har varit sjukskriven eller f\u00f6r\u00e4ldraledig godtas dessa avbrott, men om du endast har arbetat under en begr\u00e4nsad tid kan det f\u00f6rsv\u00e5ra dina m\u00f6jligheter att f\u00e5 permanent uppeh\u00e5llstillst\u00e5nd.\n\nAndra typer av avbrott i anst\u00e4llningen godtas inte i samma omfattning.\n\nDet \u00e4r som regel endast m\u00f6jligt att f\u00e5 arbetstillst\u00e5nd i fyra \u00e5r under en sju\u00e5rsperiod. Eftersom du redan har haft arbetstillst\u00e5nd i fyra \u00e5r kan du inte f\u00e5 ett nytt tidsbegr\u00e4nsat arbetstillst\u00e5nd direkt efter din hemresa. Du kan f\u00e5 ett nytt arbetstillst\u00e5nd n\u00e4r sju\u00e5rsperioden l\u00f6pt ut. Sju\u00e5rsperioden b\u00f6rjar r\u00e4knas fr\u00e5n den dagen du fick ditt f\u00f6rsta arbetstillst\u00e5nd.\n\nI st\u00e4llet f\u00f6r arbetstillst\u00e5nd kan du ans\u00f6ka om EU-bl\u00e5kort. EU-bl\u00e5kort ger dig r\u00e4tt att arbeta i Sverige.\n\nDu kan f\u00e5 ett EU-bl\u00e5kort om du har f\u00e5tt erbjudande om en h\u00f6gkvalificerad anst\u00e4llning, har en h\u00f6gskoleutbildning motsvarande 180 h\u00f6gskolepo\u00e4ng eller fem \u00e5rs yrkeserfarenhet och en l\u00f6n som motsvarar minst en och en halv g\u00e5ng av en genomsnittlig bruttol\u00f6n i Sverige.\n\nOm du uppfyller kraven f\u00f6r EU-bl\u00e5kort kan du f\u00e5 ett s\u00e5dant \u00e4ven om du redan har haft ett arbetstillst\u00e5nd i fyra \u00e5r. Du m\u00e5ste l\u00e4mna Sverige innan du ans\u00f6ker om EU-bl\u00e5kort.\n\nOm du ska s\u00e4songsarbete kan du ist\u00e4llet ans\u00f6ka om ett arbetstillst\u00e5nd f\u00f6r s\u00e4songsarbete. Om du \u00e4r anst\u00e4lld p\u00e5 ett f\u00f6retag utanf\u00f6r EU/EES och Schweiz och ska arbeta som chef, specialist eller praktikant p\u00e5 f\u00f6retaget i Sverige kan du ans\u00f6ka om ett ICT-tillst\u00e5nd. \u00c4ven detta kan du beviljas trots att du redan haft arbetstillst\u00e5nd i fyra \u00e5r.\n\nNej, du kan inte f\u00e5 permanent uppeh\u00e5llstillst\u00e5nd eftersom du inte har haft arbetstillst\u00e5nd i fyra \u00e5r under de senaste sju \u00e5ren (2012\u20132019). Du kan d\u00e4remot f\u00e5 ett nytt tidsbegr\u00e4nsat arbetstillst\u00e5nd."}