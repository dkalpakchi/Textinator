{"url": "https://www.migrationsverket.se/Privatpersoner/Studera-i-Sverige/Andra-studier.html", "text": "## S\u00e5 l\u00e4nge g\u00e4ller tillst\u00e5ndet\n\nDu kan f\u00e5 uppeh\u00e5llstillst\u00e5nd f\u00f6r den tid som dina studier kr\u00e4ver, men aldrig f\u00f6r l\u00e4ngre tid \u00e4n ditt pass \u00e4r giltigt.\n\nTiderna som presenteras i tabellen \u00e4r generella. Giltighetstiden f\u00f6r ditt uppeh\u00e5llstillst\u00e5nd hittar du i beslutet fr\u00e5n Migrationsverket.\n\nF\u00f6rl\u00e4ngning av tillst\u00e5ndet\n\nOm du ska forts\u00e4tta att studera efter att ditt tillst\u00e5nd har g\u00e5tt ut ska du ans\u00f6ka om att f\u00f6rl\u00e4nga ditt uppeh\u00e5llstillst\u00e5nd. Du kan f\u00e5 tillst\u00e5nd f\u00f6r samma tid som du ska studera eller f\u00f6r h\u00f6gst ett \u00e5r i taget. Du kan aldrig f\u00e5 tillst\u00e5nd f\u00f6r l\u00e4ngre tid \u00e4n ditt pass \u00e4r giltigt.\n\nDu kan\u00a0ans\u00f6ka om att f\u00f6rl\u00e4nga ditt tillst\u00e5nd\u00a0p\u00e5 webben.\n\nI de flesta fall betalar du en avgift.\n\u2022 kopior p\u00e5 de sidor i ditt pass d\u00e4r dina personuppgifter och passets giltighetstid framg\u00e5r. Passet m\u00e5ste vara giltigt f\u00f6r att Migrationsverket ska kunna bevilja dig ett tillst\u00e5nd. Om giltighetstiden p\u00e5 ditt pass h\u00e5ller p\u00e5 att g\u00e5 ut, b\u00f6r du ans\u00f6ka om ett nytt i ditt hemland eller ditt hemlands ambassad.\n\u2022 antagningsbesked som visar att du \u00e4r antagen till studier p\u00e5 heltid.\n\u2022 dokument fr\u00e5n utbildningsanordnaren som visar att du har gjort godtagbara framsteg i dina studier.\n\u2022 kopia p\u00e5 dokument som visar att du har en helt\u00e4ckande sjukf\u00f6rs\u00e4kring som g\u00e4ller i Sverige. F\u00f6rs\u00e4kringen ska g\u00e4lla f\u00f6r hela den tid du ska vara i Sverige och t\u00e4cka kostnader f\u00f6r akut och annan l\u00e4karv\u00e5rd, tandv\u00e5rd och sjukhusvistelse. Den ska ocks\u00e5 t\u00e4cka kostnader f\u00f6r hemtransport av medicinska sk\u00e4l.\n\u2022 ett kontoutdrag fr\u00e5n din bank som visar historiken p\u00e5 kontot de senaste tre m\u00e5naderna. Utdraget ska visa att du har haft pengar till din f\u00f6rs\u00f6rjning och att du har medel f\u00f6r din f\u00f6rs\u00f6rjning f\u00f6r den studietid du har kvar. Om du har flera bankkonton, exempelvis ett bankkonto i Sverige och ett i ditt hemland, kan du l\u00e4mna in kontoutdrag f\u00f6r b\u00e5da eller\n\u2022 dokument utf\u00e4rdat i ditt namn som visar att du har f\u00e5tt stipendium eller liknande (till exempel studiemedel), med uppgift om m\u00e5nadsbelopp eller totalbelopp och under vilken tid du f\u00e5r pengarna\n\u2022 ett komplett ifyllt fr\u00e5geformul\u00e4r (blankett nummer 105031W_B)\n\u2022 ett skriftligt medgivande fr\u00e5n dina v\u00e5rdnadshavare om att du f\u00e5r bo och studera i Sverige om du \u00e4r under 18 \u00e5r (blankett nummer 122011)."}