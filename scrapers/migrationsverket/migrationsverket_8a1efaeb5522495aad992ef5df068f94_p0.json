{"url": "https://www.migrationsverket.se/privatpersoner/eu-medborgare-och-varaktigt-bosatta/arbeta-studera-eller-bo-i-sverige-for-eu-medborgare.html", "text": "# EU-medborgare som arbetar, studerar eller bor i Sverige\n\nSom EU-medborgare har du r\u00e4tt att arbeta, studera eller bo i Sverige utan uppeh\u00e5llstillst\u00e5nd. Du har \u00e4ven r\u00e4tt att starta och driva eget f\u00f6retag. R\u00e4tten f\u00f6r EU-medborgare att vistas i Sverige utan uppeh\u00e5llstillst\u00e5nd kallas uppeh\u00e5llsr\u00e4tt. Du har uppeh\u00e5llsr\u00e4tt om du till exempel \u00e4r arbetstagare, egen f\u00f6retagare, studerar eller har tillr\u00e4ckliga medel f\u00f6r din f\u00f6rs\u00f6rjning. Om du har uppeh\u00e5llsr\u00e4tt i Sverige beh\u00f6ver du inte kontakta Migrationsverket.\n\nVid inresan till Sverige beh\u00f6ver du ett giltigt pass eller ett identitetskort d\u00e4r medborgarskapet framg\u00e5r.\n\nDu kan flytta till Sverige utan att ans\u00f6ka om n\u00e5got tillst\u00e5nd, men om du har familj som \u00e4r medborgare i ett land utanf\u00f6r EU beh\u00f6ver de ans\u00f6ka om uppeh\u00e5llskort. F\u00f6r att din familj ska beviljas uppeh\u00e5llskort m\u00e5ste du kunna visa att du\u00a0uppfyller uppeh\u00e5llsr\u00e4tten\u00a0i Sverige genom arbete, studier eller med tillr\u00e4ckliga medel.\n\nSom EU-medborgare har du r\u00e4tt att b\u00f6rja arbeta eller studera direkt efter att du har kommit till Sverige.\n\nF\u00f6r att folkbokf\u00f6ra dig i Sverige och f\u00e5 ett svenskt personnummer beh\u00f6ver du kontakta Skatteverket.\n\nDu som ska starta ett eget f\u00f6retag m\u00e5ste l\u00e4mna en skatte- och avgiftsanm\u00e4lan till\u00a0Skatteverket och du kan beh\u00f6va registrera ditt f\u00f6retag hos\u00a0Bolagsverket innan du b\u00f6rjar driva din verksamhet. Du kan l\u00e4sa mer p\u00e5 Verksamt.se.\n\n## Nordiska medborgare\n\nMedborgare i Danmark, Finland, Norge och Island kan bo i Sverige utan n\u00e5gra krav p\u00e5 uppeh\u00e5llstillst\u00e5nd.\u00a0Du beh\u00f6ver bara\u00a0folkbokf\u00f6ra dig hos Skatteverket.\n\n## Medborgare i Schweiz\n\n\u00c4r du medborgare i Schweiz ska du ans\u00f6ka om uppeh\u00e5llstillst\u00e5nd.\n\n## Personer som har bott inom EU\n\nOm du har\u00a0bott i ett land inom EU men inte \u00e4r EU-medborgare kan du under vissa omst\u00e4ndigheter f\u00e5 status som varaktigt bosatt i det landet. Du har d\u00e5 r\u00e4ttigheter som liknar de som EU-medborgare har.\n\nL\u00e4nder som omfattas av den fria r\u00f6rligheten inom Europa"}