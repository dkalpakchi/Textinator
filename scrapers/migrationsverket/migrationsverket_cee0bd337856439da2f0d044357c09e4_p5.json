{"url": "https://www.migrationsverket.se/Privatpersoner/Arbeta-i-Sverige/Forlanga-tillstand.html", "text": "#F\u00f6rl\u00e4nga arbetstillst\u00e5nd\n\n### \nOm din familj\u00a0ans\u00f6ker samtidigt ska du ocks\u00e5 bifoga\n\n\n* kopior av de sidor i dina familjemedlemmars pass som visar personuppgifter, foto, namnteckning, passnummer, utf\u00e4rdandeland, giltighetstid, den maskinl\u00e4sbara koden p\u00e5 identitetssidan och om de har tillst\u00e5nd att bo i andra l\u00e4nder \u00e4n deras hemland.\n\n\nOm din familj inte ans\u00f6kte om tillst\u00e5nd n\u00e4r du ans\u00f6kte om arbetstillst\u00e5nd f\u00f6rra g\u00e5ngen och de nu ska flytta till dig i Sverige ska du ocks\u00e5 skicka med\n\n\n* kopior av de sidor i deras pass som visar personuppgifter, foto, namnteckning, passnummer, utf\u00e4rdandeland, giltighetstid, den maskinl\u00e4sbara koden p\u00e5 identitetssidan\u00a0och om de har tillst\u00e5nd att bo i andra l\u00e4nder \u00e4n deras hemland\n* kopia av vigselbevis, \u00e4ktenskapsbevis eller motsvarande (g\u00e4ller gifta par och registrerad partner)\n* dokument som visar att ni har bott tillsammans i hemlandet (g\u00e4ller sambor)\n* f\u00f6delsebevis f\u00f6r barn\n* medgivande fr\u00e5n den andre v\u00e5rdnadshavaren, om den inte f\u00f6ljer med till Sverige, d\u00e4r det framg\u00e5r att barnet f\u00e5r flytta till Sverige\n* dokument som visar att barn \u00f6ver 21 \u00e5r \u00e4r beroende av f\u00f6r\u00e4ldern f\u00f6r sin f\u00f6rs\u00f6rjning\n* adoptionshandlingar om barnet \u00e4r adopterat\n* fullmakt om du \u00e4r ombud f\u00f6r alla meds\u00f6kande familjemedlemmar som \u00e4r \u00f6ver 18 \u00e5r.\n\n\nDokumenten b\u00f6r vara \u00f6versatta till svenska eller engelska av auktoriserad \u00f6vers\u00e4ttare. Du ska alltid skicka in b\u00e5de en kopia av dokumentet i original och en kopia av \u00f6vers\u00e4ttning av dokumentet.\n\nOm du f\u00e5r ett permanent uppeh\u00e5llstillst\u00e5nd g\u00e4ller andra krav f\u00f6r din meds\u00f6kande familj. I de flesta fall kr\u00e4vs d\u00e5 att du uppfyller ett f\u00f6rs\u00f6rjningskrav.\n\n### Medgivande\n\nEtt medgivande \u00e4r ett undertecknat brev fr\u00e5n den f\u00f6r\u00e4lder som \u00e4r v\u00e5rdnadshavare men inte f\u00f6ljer med till Sverige, d\u00e4r hon eller han godk\u00e4nner att ert barn beviljas uppeh\u00e5llstillst\u00e5nd f\u00f6r bos\u00e4ttning i Sverige. Medgivandet b\u00f6r inneh\u00e5lla\n\n\n* namn, f\u00f6delsedatum och adress f\u00f6r den f\u00f6r\u00e4lder som ger sitt medgivande\n* namn och f\u00f6delsedatum p\u00e5 barnet som medgivandet g\u00e4ller\n* att f\u00f6r\u00e4ldern godk\u00e4nner att barnet beviljas uppeh\u00e5llstillst\u00e5nd f\u00f6r bos\u00e4ttning i Sverige\n* namnteckning av f\u00f6r\u00e4ldern som ger medgivandet och namnf\u00f6rtydligande.\n\n\nG\u00e4ller familjemedlemmar som befinner sig utanf\u00f6r Sverige."}