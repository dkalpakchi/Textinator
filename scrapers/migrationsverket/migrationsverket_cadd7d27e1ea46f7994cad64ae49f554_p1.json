{"url": "https://www.migrationsverket.se/Privatpersoner/Studera-i-Sverige/Andra-studier.html", "text": "## Krav f\u00f6r uppeh\u00e5llstillst\u00e5nd\n\nF\u00f6r att f\u00e5 tillst\u00e5nd ska du\n\n\u2022 ha ett giltigt pass\n\u2022 vara antagen till heltidsstudier\n\u2022 ha en helt\u00e4ckande sjukf\u00f6rs\u00e4kring som g\u00e4ller i Sverige\n\u2022 ha tillr\u00e4ckligt med pengar f\u00f6r att\u00a0kunna f\u00f6rs\u00f6rja dig under den tid som du s\u00f6ker uppeh\u00e5llstillst\u00e5nd f\u00f6r\n\u2022 ha ett medgivande fr\u00e5n dina v\u00e5rdnadshavare om du \u00e4r under 18 \u00e5r. I s\u00e5 fall ska du \u00e4ven skicka med ett intyg som visar vem eller vilka som \u00e4r dina v\u00e5rdnadshavare och hur ni \u00e4r sl\u00e4kt,\u00a0samt en\u00a0kopia av en id-handling f\u00f6r v\u00e5rdnadshavare.\n\nDu kan normalt inte f\u00e5\u00a0uppeh\u00e5llstillst\u00e5nd f\u00f6r studier som kr\u00e4ver att du \u00e4r fast bosatt i Sverige, till exempel studier p\u00e5 Komvux eller SFI (Svenska f\u00f6r invandrare).\n\nDu f\u00e5r inte arbeta utan arbetstillst\u00e5nd under studietiden.\n\nM\u00f6jlighet till uppeh\u00e5llstillst\u00e5nd f\u00f6r studier under l\u00e4ngre tid \u00e4n ett \u00e5r\n\nDu kan f\u00e5 uppeh\u00e5llstillst\u00e5nd f\u00f6r studietiden, men vanligen f\u00f6r h\u00f6gst ett \u00e5rs tid. F\u00f6r vissa fler\u00e5riga utbildningar kan du dock f\u00e5 uppeh\u00e5llstillst\u00e5nd f\u00f6r en l\u00e4ngre tid, men h\u00f6gst f\u00f6r ett \u00e5r i taget, eller 13 m\u00e5nader vid en f\u00f6rstag\u00e5ngsans\u00f6kan.\n\nUtbildningar d\u00e4r uppeh\u00e5llstillst\u00e5nd normalt inte beviljas f\u00f6r l\u00e4ngre tid \u00e4n sammanlagt ett \u00e5r:\n\n\u2022 Utbytesstudier p\u00e5 gymnasieskola\n\u2022 Religi\u00f6sa studier\n\u2022 Kompletteringsutbildningar f\u00f6r yrkeslegitimation\n\u2022 F\u00f6rutbildningar\n\u2022 Spr\u00e5kstudier.\n\nUtbildningar med m\u00f6jlighet till uppeh\u00e5llstillst\u00e5nd f\u00f6r l\u00e4ngre tid \u00e4n sammanlagt ett \u00e5r:\n\n\u2022 IB-utbildningar p\u00e5 gymnasieskola\n\u2022 Folkh\u00f6gskolestudier\n\u2022 Uppdragsutbildningar och liknande utbildningar\n\u2022 Yrkesinriktade utbildningar\n\u2022 Studier vid WMU\n\u2022 Konst- och kulturutbildningar.\n\nDu m\u00e5ste kunna f\u00f6rs\u00f6rja dig\n\nF\u00f6rs\u00f6rjningskravet f\u00f6r dig som har ans\u00f6ktunder \u00e5r 2018\u00e4r minst8\u00a0190\u00a0kronor per m\u00e5nad. F\u00f6r ans\u00f6kningar som kommer in till Migrationsverket den 1 januari 2019 eller senare \u00e4r f\u00f6rs\u00f6rjningskravet minst 8\u00a0370 kronor per m\u00e5nad.\n\nOm du ska studera i ett \u00e5r eller mer, ska du visa att din f\u00f6rs\u00f6rjning \u00e4r tryggad f\u00f6r tio m\u00e5nader per \u00e5r. Om du kan visa att du f\u00e5rfri bostad och/ eller matgenom utbildningsanordnaren eller en organisation som arbetar f\u00f6r internationellt utbyte, kan beloppet per m\u00e5nad minskas.\u00a0F\u00f6r ans\u00f6kningar som har kommit in under \u00e5r2018minskas m\u00e5nadsbeloppet med1\u00a0592,50 kronor per m\u00e5nadf\u00f6r fri mat och1\u00a01592,50 kronor per m\u00e5nadf\u00f6r fri bostad. F\u00f6r ans\u00f6kningar som kommer in till Migrationsverket den 1 januari 2019 eller senare minskas m\u00e5nadsbeloppet\u00a0med1\u00a0627,50 kr per m\u00e5nadf\u00f6r fri mat och1\u00a0627,50 kronor per m\u00e5nadf\u00f6r fri bostad.\n\nDu m\u00e5ste visa att du har f\u00f6rs\u00f6rjningen tryggad f\u00f6r den tid som du s\u00f6ker uppeh\u00e5llstillst\u00e5nd f\u00f6r. Det inneb\u00e4r att du m\u00e5ste visa att du har pengar tillg\u00e4ngliga genom egna banktillg\u00e5ngar, stipendium eller liknande, exempelvis studiemedel fr\u00e5n hemlandet.\n\nMed egna banktillg\u00e5ngarmenas att du har pengar p\u00e5 ett konto som tillh\u00f6r dig och som bara du och din eventuella make eller maka kan ta ut pengar ifr\u00e5n. Det ses inte som egna banktillg\u00e5ngar om du delar kontot med till exempel dina f\u00f6r\u00e4ldrar eller en sl\u00e4kting. Migrationsverket godk\u00e4nner inte heller att n\u00e5gon annan (till exempel en sl\u00e4kting eller ett f\u00f6retag) st\u00e5r som sponsor f\u00f6r din f\u00f6rs\u00f6rjning under din vistelse i Sverige, om inte pengarna finns p\u00e5 ditt eget konto. Kredit, fonder eller aktier r\u00e4knas inte som egna banktillg\u00e5ngar.\n\nOm du kommer att f\u00e5 stipendium eller liknande (till exempel studiemedel) ska du skicka med ett nyligen utf\u00e4rdat dokument i ditt namn med uppgift om m\u00e5nadsbelopp eller totalbelopp. Av dokumentet ska \u00e4ven framg\u00e5 under vilken tid du kommer att f\u00e5 stipendium utbetalat och hur stor del av det aktuella beloppet som \u00e4r avsett att t\u00e4cka dina levnadsomkostnader i Sverige."}