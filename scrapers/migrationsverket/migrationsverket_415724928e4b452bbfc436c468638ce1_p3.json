{"url": "https://www.migrationsverket.se/Privatpersoner/Flytta-till-nagon-i-Sverige/Forlanga-tillstand.html", "text": "## Du f\u00e5r beslutet\n\nDu f\u00e5r ett mejl om att beslutet \u00e4r fattat. Sj\u00e4lva beslutet skickas sedan hem till din adress i Sverige. Om du f\u00e5r uppeh\u00e5llstillst\u00e5nd f\u00e5r du ett uppeh\u00e5llstillst\u00e5ndskort. N\u00e4r uppeh\u00e5llstillst\u00e5ndskortet \u00e4rklart skickas det hem till dig inom cirka en vecka.\n\nOm din familjemedlem har s\u00f6kt asyl och ans\u00f6ker om att f\u00f6rl\u00e4nga sitt tidsbegr\u00e4nsade uppeh\u00e5llstillst\u00e5nd f\u00e5r ni era beslut samtidigt.\n\nTidsbegr\u00e4nsat uppeh\u00e5llstillst\u00e5nd\n\nOm din familjemedlem har s\u00f6kt asyl och har ans\u00f6kt om att f\u00f6rl\u00e4nga sitt tidsbegr\u00e4nsade uppeh\u00e5llstillst\u00e5nd f\u00e5r du tillst\u00e5nd f\u00f6r samma tid. Om din familjemedlem har haft ett uppeh\u00e5llstillst\u00e5nd som har varit giltigt i 13 m\u00e5nader kan ni f\u00e5 ett nytt uppeh\u00e5llstillst\u00e5nd p\u00e5 tv\u00e5 \u00e5r.\n\nPermanent uppeh\u00e5llstillst\u00e5nd\n\nN\u00e4r du har haft uppeh\u00e5llstillst\u00e5nd och du och din partner eller anh\u00f6rige har bott tillsammans i tv\u00e5 \u00e5r kan du f\u00e5 permanent uppeh\u00e5llstillst\u00e5nd. Ditt permanenta uppeh\u00e5llstillst\u00e5nd g\u00e4ller s\u00e5 l\u00e4nge du \u00e4r bosatt i Sverige. T\u00e4nk p\u00e5 att om du under l\u00e4ngre perioder under tillst\u00e5ndstiden inte har bott iSverige kan det p\u00e5verka m\u00f6jligheten att f\u00e5 permanent uppeh\u00e5llstillst\u00e5nd.\n\nOm du har haft uppeh\u00e5llstillst\u00e5nd f\u00f6r att bo med n\u00e5gon som har s\u00f6kt asyl och som har f\u00e5tt ett tidsbegr\u00e4nsat uppeh\u00e5llstillst\u00e5nd f\u00f6r 13 m\u00e5nader, kan ni b\u00e5da f\u00e5 permanent uppeh\u00e5llstillst\u00e5nd om din familjemedlem har ett arbete.\n\nOm Migrationsverket avsl\u00e5r din ans\u00f6kan\n\nOm du inte f\u00e5r uppeh\u00e5llstillst\u00e5nd kan du \u00f6verklaga beslutet inom tre veckor fr\u00e5n den dag du fick beslutet. Information om hur du g\u00f6r finns i ditt beslut. Om du har gett n\u00e5gon en fullmakt att f\u00f6retr\u00e4da dig kan den personen \u00f6verklaga. Barn under 18 \u00e5r kan inte sj\u00e4lva \u00f6verklaga. Det \u00e4rf\u00f6r\u00e4ldrarna eller annan v\u00e5rdnadshavare som \u00f6verklagar f\u00f6r barnet.\n\n## Underlag f\u00f6r uppeh\u00e5llstillst\u00e5ndskort\n\nOm du f\u00e5r uppeh\u00e5llstillst\u00e5nd f\u00e5r du ett uppeh\u00e5llstillst\u00e5ndskort. Kortet \u00e4r ett bevis p\u00e5 att du har tillst\u00e5nd att vara i Sverige och inneh\u00e5ller bland annat foto p\u00e5 dig och dina fingeravtryck. Du skad\u00e4rf\u00f6r boka en tid p\u00e5 Migrationsverket f\u00f6r att bli fotograferad och l\u00e4mna dina fingeravtryck s\u00e5 snart som m\u00f6jligt. Det beh\u00f6ver du g\u00f6ra \u00e4ven om du tidigare har haft ett uppeh\u00e5llstillst\u00e5ndskort eftersom ditt foto och dina fingeravtryck inte sparas.\n\nTekniska problem?\n\n.## Om du inte kan g\u00f6ra en webbans\u00f6kan\n\nOm du inte kan ans\u00f6ka p\u00e5 webben fyller du i blanketten Ans\u00f6kan om uppeh\u00e5llstillst\u00e5nd f\u00f6r bos\u00e4ttning i Sverige, nummer 160011. Du och din partner ska tillsammans fylla i blanketten F\u00f6rs\u00e4kran om samlevnad vid f\u00f6rl\u00e4ngning av uppeh\u00e5llstillst\u00e5nd, nummer 242011B.\n\nOm ans\u00f6kan g\u00e4ller\u00a0barn under 18 \u00e5r fyller du i blanketten Ans\u00f6kan om uppeh\u00e5llstillst\u00e5nd f\u00f6r barn under 18 \u00e5r, nummer 162011.\n\nP\u00e5 ans\u00f6kningsblanketten framg\u00e5r vilka dokument som du ska bifoga.\n\nSkicka ans\u00f6kan till:\n\nMigrationsverketBox 3100903 03 Ume\u00e5\n\nI de flesta fall betalar du en avgift.\n\nMigrationsverket\n\n"}