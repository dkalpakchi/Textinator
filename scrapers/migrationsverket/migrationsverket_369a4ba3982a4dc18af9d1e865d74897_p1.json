{"url": "https://www.migrationsverket.se/Privatpersoner/Lamna-Sverige/Atervandring.html", "text": "### Detta ska du skicka med\n\nN\u00e4r du skickar in ans\u00f6kningsblanketten ska du ocks\u00e5 skicka med\n\n\n* kopior p\u00e5 sidor i ditt pass d\u00e4r giltighetstiden och dina personuppgifter framg\u00e5r. Om din familj ska f\u00f6lja med dig ska du \u00e4ven skicka med kopior p\u00e5 deras pass\n* kopia p\u00e5 det senaste slutskattebeskedet fr\u00e5n Skatteverket f\u00f6r dig och de i din familj som \u00e4r \u00f6ver 18 \u00e5r\n* skriftligt samtycke. Om ni har gemensam v\u00e5rdnad och barnen ska l\u00e4mna landet med en f\u00f6r\u00e4lder ska den f\u00f6r\u00e4lder som \u00e4r kvar i Sverige l\u00e4mna sitt samtycke\n* kopia p\u00e5 eventuell \u00f6verenskommelse eller avbetalningsplan om du/ni har skulder\n* kopia p\u00e5 beslut eller liknande som visar att du har r\u00e4tt att bo i det land dit du ska flytta (om du inte flyttar tillbaka till ditt hemland).\n\n\n## Resekostnader och kontanter\n\nF\u00f6rutom ett bidrag f\u00f6r resekostnader kan du \u00e4ven f\u00e5 bidrag i kontanter. Du kan h\u00f6gst f\u00e5 10 000 kronor f\u00f6r varje vuxen person och h\u00f6gst 5 000 kronor f\u00f6r varje barn under 18 \u00e5r. En familj kan sammanlagt f\u00e5 h\u00f6gst 40 000 kronor i kontanter.\n\nDu kan f\u00e5 bidrag f\u00f6r resa med flyg, t\u00e5g, buss eller egen bil. Du kan inte f\u00e5 bidrag f\u00f6r att bes\u00f6ka hemlandet eller f\u00f6r transport av m\u00f6bler.\n\n### Utbetalning av bidraget\n\nKontanterna betalas ut till dig personligen via en postanvisning.\n\n## Flytta fr\u00e5n Sverige\n\nN\u00e4r Migrationsverket har fattat beslut f\u00e5r du besked med post. Du ska d\u00e5 g\u00e5 till ditt lokala skattekontor och anm\u00e4la permanent flyttning. Sedan ska du skicka en kopia av din flyttanm\u00e4lan till Migrationsverket. Migrationsverket betalar ut bidraget, best\u00e4ller resan och skickar hem biljetten till dig.\n\nTala i god tid om vilket datum du vill resa s\u00e5 att resan kan ordnas enligt ditt \u00f6nskem\u00e5l.\n\n## Vill du veta mer?\n\nOm du har fr\u00e5gor om bidrag f\u00f6r bos\u00e4ttning i annat land kan v\u00e4nda dig till n\u00e5got av Migrationsverkets lokala kontor eller skicka e-post till Migrationsverkets resebidragsfunktion.\n\nTelefonnummer: 010-485\u00a092\u00a036\n\nAdress:\nMigrationsverket\nF\u00f6rvaltningsenheten\n601 70 NORRK\u00d6PING\n\nFaxnummer: 011-23\u00a098\u00a039"}