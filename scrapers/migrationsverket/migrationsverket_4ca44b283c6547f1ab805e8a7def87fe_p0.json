{"url": "https://www.migrationsverket.se/Privatpersoner/Besoka-Sverige/Avgifter.html", "text": "# Avgifter f\u00f6r ans\u00f6kan om visum och uppeh\u00e5llstillst\u00e5nd f\u00f6r bes\u00f6k\n\n## Avgifter f\u00f6r visum\n\nDu f\u00e5r inte tillbaka avgiften om du f\u00e5r avslag p\u00e5 din ans\u00f6kan.\n\n## Betala p\u00e5 webben\n\nN\u00e4r du g\u00f6r en webbans\u00f6kan betalar du avgiften med kontokort i samband med ans\u00f6kan. Det g\u00e4ller ocks\u00e5 om du ans\u00f6ker om att f\u00f6rl\u00e4nga ditt tillst\u00e5nd. Kortet m\u00e5ste vara aktiverat f\u00f6r internetbetalning. Kontakta din bank om du vill f\u00e5 mer information.\n\n## Betala p\u00e5 ambassad eller generalkonsulat\n\nOm du ans\u00f6ker p\u00e5 en ambassad eller ett generalkonsulat betalar du avgiften n\u00e4r du l\u00e4mnar in din ans\u00f6kan. Avgiften betalas oftast i lokal valuta. Omr\u00e4kning sker enligt den kurs som Europeiska Centralbanken fastst\u00e4ller. Beloppet rundas av till en j\u00e4mn summa. F\u00f6r information om avgift ska du kontakta den aktuella ambassaden eller generalkonsulatet.\n\n## Undantag fr\u00e5n avgift f\u00f6r visum\n\nAlla som ans\u00f6ker om visum beh\u00f6ver inte betala ans\u00f6kningsavgift. F\u00f6ljande personer kan ans\u00f6ka om visum utan att betala avgift:\n\u2022 barn under 6 \u00e5r\n\u2022 skolelever, h\u00f6gskole- och forskarstuderande samt medf\u00f6ljande l\u00e4rare som reser till Sverige i studie- eller utbildningssyfte\n\u2022 forskare som reser till Sverige f\u00f6r vetenskaplig forskning\n\u2022 f\u00f6retr\u00e4dare f\u00f6r ideella organisationer.\n\nFamiljemedlemmar till medborgare i Island, Liechtenstein, Norge, Schweiz och EU-medborgare beh\u00f6ver inte betala n\u00e5gon ans\u00f6kningsavgift f\u00f6r visum om de ska flytta till familjemedlemmen i Sverige. Det g\u00e4ller \u00e4ven f\u00f6r en kortare resa f\u00f6r att f\u00f6rbereda f\u00f6r en flytt tillsammans med familjemedlemmen i Sverige. De m\u00e5ste kunna visa upp intyg som styrker \u00e4ktenskapet eller sl\u00e4ktbandet.\n\nF\u00f6ljande familjemedlemmar omfattas:\n\u2022 make, maka, sambo och registrerad partner (sambo till medborgare i Schweiz omfattas inte)\n\u2022 barn under 21 \u00e5r\n\u2022 barn \u00f6ver 21 \u00e5r om de \u00e4r beroende av sina f\u00f6r\u00e4ldrar f\u00f6r sin f\u00f6rs\u00f6rjning\n\u2022 f\u00f6r\u00e4ldrar som \u00e4r ekonomiskt beroende av barn som bor i Sverige.\n\nSvenska medborgare r\u00e4knas inte som EU-medborgare i detta sammanhang.\n\nF\u00f6ljande l\u00e4nder ing\u00e5r i EU:s viseringf\u00f6renklingsavtal och deras medborgare betalar ingen eller en l\u00e4gre avgift vid ans\u00f6kan om visum:\n\u2022 Albanien\n\u2022 Armenien\n\u2022 Azerbajdzjan\n\u2022 Bosnien-Hercegovina\n\u2022 Georgien\n\u2022 Kap Verde\n\u2022 Makedonien\n\u2022 Moldavien\n\u2022 Montenegro\n\u2022 Ryssland\n\u2022 Serbien\n\u2022 Ukraina\n\nF\u00f6r information om avgift ska du kontakta den aktuella ambassaden eller generalkonsulatet.\n\n## Avgifter f\u00f6r att f\u00f6rl\u00e4nga visum\n\nI vissa fall kan du f\u00e5 ett f\u00f6rl\u00e4ngt visum om din sammanlagda vistelse \u00e4r kortare \u00e4n 90 dagar."}