{"url": "https://www.migrationsverket.se/Privatpersoner/Bli-svensk-medborgare/Unga-vuxna-mellan-18-och-21-ar.html", "text": "# Anm\u00e4lan om svenskt medborgarskap f\u00f6r unga vuxna mellan 18 och 21 \u00e5r som har bott i Sverige fr\u00e5n 13 \u00e5rs \u00e5lder eller, f\u00f6r den som \u00e4r statsl\u00f6s, fr\u00e5n 15 \u00e5rs \u00e5lder\n\nUtl\u00e4ndska medborgare eller statsl\u00f6sa mellan 18 och 21 \u00e5r kan g\u00f6ra en anm\u00e4lan om svenskt medborgarskap under vissa f\u00f6ruts\u00e4ttningar. Anm\u00e4lan \u00e4r ett f\u00f6renklat s\u00e4tt att bli svensk medborgare.\n\nS\u00e4rskilda regler g\u00e4ller f\u00f6r\u00a0dig som \u00e4rmedborgare i Danmark, Finland, Island eller Norge.\n\nDu kan g\u00f6ra en anm\u00e4lan om svenskt medborgarskap om du\n\n\n* har fyllt 18 men inte 21 \u00e5r och\n* har permanent uppeh\u00e5llstillst\u00e5nd, uppeh\u00e5llsr\u00e4tt eller uppeh\u00e5llskort och\n* har bott i Sverige fr\u00e5n att du fyllde 13 \u00e5r eller, om du \u00e4r statsl\u00f6s, fr\u00e5n att du fyllde 15 \u00e5r.\n\n\nSamtliga krav m\u00e5ste vara uppfyllda n\u00e4r anm\u00e4lan l\u00e4mnas in.\n\nOm du tidigare har f\u00e5tt ett avvisnings- eller utvisningsbeslut av Utl\u00e4nningsn\u00e4mnden eller migrationsdomstolen, m\u00e5ste du ha f\u00e5tt tillst\u00e5nd f\u00f6r bos\u00e4ttning senast dagen du fyllde 13 \u00e5r (15 \u00e5r om du \u00e4r statsl\u00f6s). Om du inte uppfyller f\u00f6ruts\u00e4ttningarna f\u00f6r att g\u00f6ra en anm\u00e4lan, ska du i st\u00e4llet l\u00e4mna in en ans\u00f6kan om svenskt medborgarskap.\n\n(om du inte uppfyller kraven f\u00f6r en anm\u00e4lan)## Om du har barn\n\nDina ogifta barn under 18 \u00e5r som bor i Sverige blir svenska medborgare samtidigt som du om\n\n\n* du har ensam v\u00e5rdnad om barnet eller barnen eller\n* du har v\u00e5rdnaden gemensamt med den andra f\u00f6r\u00e4ldern och hon eller han \u00e4r svensk medborgare eller\n* den andra f\u00f6r\u00e4ldern blir svensk medborgare samtidigt som du.\n\n\n## L\u00e4mna in en anm\u00e4lan\n\nDu kan g\u00f6ra en anm\u00e4lan om medborgarskap p\u00e5 webben. Eftersom vi beh\u00f6ver din underskrift i original, beh\u00f6ver du skriva ut ans\u00f6kan, skriva under den\u00a0och posta den.\n\n### Innan du b\u00f6rjar din ans\u00f6kan\n\nMigrationsverket rekommenderar att du anv\u00e4nder\u00a0en dator n\u00e4r\u00a0du g\u00f6r din ans\u00f6kan\u00a0och att du anv\u00e4nder Internet Explorer.\n\nSkriv ut och skicka\u00a0anm\u00e4lan till:\n\nMigrationsverket\nMedborgarskapsenheten\n601 70 Norrk\u00f6ping\n\nI de flesta fall betalar du en avgift."}