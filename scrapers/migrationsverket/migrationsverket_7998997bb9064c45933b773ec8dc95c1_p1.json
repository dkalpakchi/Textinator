{"url": "https://www.migrationsverket.se/Privatpersoner/Flytta-till-nagon-i-Sverige/Forlanga-tillstand.html", "text": "#F\u00f6rl\u00e4nga uppeh\u00e5llstillst\u00e5nd f\u00f6r att bo med n\u00e5gon i Sverige\n\n## Bifoga dokument\n\nDe h\u00e4r dokumenten ska du skanna eller fotografera och skicka med din ans\u00f6kan:\n\n\n* kopior av de sidor i ditt passsom visar personuppgifter, giltighetstid, utf\u00e4rdandeland, namnteckning och om du har tillst\u00e5nd att bo i andra l\u00e4nder \u00e4n ditt hemland. Om ditt pass \u00e4r p\u00e5 v\u00e4g att g\u00e5 ut b\u00f6r du f\u00f6rl\u00e4nga det eftersom du inte kan f\u00e5 tillst\u00e5nd f\u00f6r l\u00e4ngre tid \u00e4n ditt pass \u00e4r giltigt. Det g\u00f6r du i ditt hemland eller p\u00e5 ditt hemlands ambassad\n* kopior av pass eller identitetshandling som visar personuppgifter f\u00f6r den anh\u00f6rige som du ans\u00f6ker om uppeh\u00e5llstillst\u00e5nd att bo med\n* blanketten f\u00f6rs\u00e4kran om samlevnad, nummer 242011, som din partner ska fylla i. Observera att du och din partner inte beh\u00f6ver skriva ut och skriva under f\u00f6rs\u00e4kran om samlevnad f\u00f6r hand n\u00e4r du ans\u00f6ker p\u00e5 webben. Om du \u00f6ppnar blanketten i senaste versionen av Adobe Acrobat (som du kan ladda ner gratis) kan du fylla i och spara den p\u00e5 din dator. D\u00e5 kan du enkelt bifoga den i din ans\u00f6kan. Om du inte kan spara blanketten p\u00e5 din dator m\u00e5ste du skriva ut den och sedan skanna eller fotografera den och bifoga den i din webbans\u00f6kan.\n\n\nKontrollera att informationen p\u00e5 dokumenten du skickar med syns tydligt. P\u00e5 passkopiorna m\u00e5ste \u00e4ven siffror och tecken l\u00e4ngst upp och l\u00e4ngst ned p\u00e5 passidorna synas tydligt.\n\nDu som \u00e4ven ans\u00f6ker f\u00f6r dina barn ska ocks\u00e5 skicka in\n\n\n* kopior av de sidor i barnets pass som visar personuppgifter, foto, namnteckning, passnummer, utf\u00e4rdandeland, giltighetstid och om barnet har tillst\u00e5nd att bo i andra l\u00e4nder \u00e4n sitt hemland.\n\n\nOm dina barn \u00e4r \u00f6ver 18 \u00e5r kan du inte ta med dem i webbans\u00f6kan. De ska i st\u00e4llet skicka in en egen ans\u00f6kan p\u00e5 blankett:\n\n## Betala och skicka in ans\u00f6kan\n\nI de allra flesta fall betalar du en avgift. Du betalar med ett Visa- eller Mastercardkort. N\u00e4r eventuell avgift \u00e4r betald skickar du in ans\u00f6kan. Du f\u00e5r ett mejl med en bekr\u00e4ftelse p\u00e5 att din ans\u00f6kan \u00e4r inskickad. Migrationsverket kommer att kontakta dig om det beh\u00f6vs mer information.\n\n## Intervju p\u00e5 Migrationsverket\n\nIbland vill Migrationsverket tr\u00e4ffa dig och din partner eller anh\u00f6rige. Om du ska komma p\u00e5 intervju f\u00e5r du en kallelse till en tid p\u00e5 den mejladress som du angav n\u00e4r du gjorde din ans\u00f6kan."}