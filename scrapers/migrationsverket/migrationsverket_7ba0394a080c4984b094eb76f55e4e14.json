{"url": "https://www.migrationsverket.se/privatpersoner/eu-medborgare-och-varaktigt-bosatta/medborgare-i-schweiz.html", "text": "Uppeh\u00e5llstillst\u00e5nd f\u00f6r medborgare i Schweiz\n\nOm du \u00e4r medborgare i Schweiz kan du flytta till Sverige f\u00f6r att arbeta, studera, starta eget f\u00f6retag eller leva p\u00e5 till exempel en pension fr\u00e5n hemlandet. Om du ska stanna l\u00e4ngre \u00e4n tre m\u00e5nader beh\u00f6ver du uppeh\u00e5llstillst\u00e5nd.\n\nVid inresan till Sverige beh\u00f6ver du ett giltigt pass.\n\nDu f\u00e5r b\u00f6rja arbeta eller studera direkt efter det att du har kommit till Sverige. Du beh\u00f6ver inte v\u00e4nta p\u00e5 att du f\u00e5r ditt beslut om uppeh\u00e5llstillst\u00e5nd. D\u00e4remot m\u00e5ste du l\u00e4mna en skatte- och avgiftsanm\u00e4lan till Skatteverket och du kan beh\u00f6va registrera ditt f\u00f6retag hos Bolagsverket innan du b\u00f6rjar driva ett eget f\u00f6retag. Du som studerar f\u00e5r arbeta vid sidan av dina studier utan att ans\u00f6ka om ett s\u00e4rskilt arbetstillst\u00e5nd.\n\nDu fyller i blanketten Ans\u00f6kan om uppeh\u00e5llstillst\u00e5nd f\u00f6r medborgare i Schweiz och deras familjemedlemmar, nummer 146011, och skickar eller l\u00e4mnar in den till n\u00e5gon av Migrationsverkets tillst\u00e5ndsenheter.\n\nDet kostar ingenting f\u00f6r medborgare fr\u00e5n Schweiz att ans\u00f6ka om uppeh\u00e5llstillst\u00e5nd.\n\nN\u00e4r du ans\u00f6ker ska du alltid skicka med kopior av de sidor i ditt pass som visar personuppgifter, foto, namnteckning, passnummer, utf\u00e4rdandeland, giltighetstid och om du har tillst\u00e5nd att bo i andra l\u00e4nder \u00e4n ditt hemland.\n\nOm du \u00e4r arbetstagare ska du ocks\u00e5 skicka med\n\n\u2022 anst\u00e4llningsintyg fr\u00e5n din arbetsgivare.\nOm du har eget f\u00f6retag ska du ocks\u00e5 skicka med\n\n\u2022 F-skattsedel och registreringsbevis fr\u00e5n Bolagsverket\n\u2022 den senaste momsredovisningen\n\u2022 bevis p\u00e5 att du driver verksamhet, till exempel fakturor till kunder, kvitton p\u00e5 ink\u00f6pt material och hyreskontrakt f\u00f6r verksamhetens lokaler.\nOm du har k\u00f6pt en verksamhet i Sverige ska du dessutom skicka med\n\n\u2022 \u00f6verl\u00e5telseavtal\n\u2022 den senaste \u00e5rsredovisningen.\nOm du ska studera ska du skicka med\n\n\u2022 antagningsbevis till en utbildning p\u00e5 l\u00e4gst gymnasieniv\u00e5. Observera att du inte kan f\u00e5 uppeh\u00e5llstillst\u00e5nd f\u00f6r undervisning i svenska f\u00f6r invandrare (SFI)\n\u2022 intyg som visar att du har en helt\u00e4ckande privat sjukf\u00f6rs\u00e4kring som g\u00e4ller under tiden du \u00e4r i Sverige\n\u2022 en f\u00f6rs\u00e4kran om att du har tillr\u00e4ckligt med pengar f\u00f6r din f\u00f6rs\u00f6rjning.\nOm du har tillr\u00e4ckliga medel ska du skicka med\n\n\u2022 dokument som visar hur du f\u00f6rs\u00f6rjer dig (till exempel pensionsbesked, kontoutdrag \u00f6ver banktillg\u00e5ngar\n\u2022 intyg som visar att du har en helt\u00e4ckande privat sjukf\u00f6rs\u00e4kring som g\u00e4ller under tiden du \u00e4r i Sverige.\nOm du tillhandah\u00e5ller eller \u00e4r mottagare av tj\u00e4nstDu ska skicka med ett intyg, avtal eller n\u00e5got liknande d\u00e4r det framg\u00e5r vilken slags tj\u00e4nst det \u00e4r och hur l\u00e5ng tid du kommer att erbjuda eller f\u00e5 den. Dokumentet ska vara skrivet och undertecknat av den som tar emot tj\u00e4nsten eller erbjuder tj\u00e4nsten.\n\nOm du tillhandah\u00e5ller eller \u00e4r mottagare av tj\u00e4nstDu ska skicka med ett intyg, avtal eller n\u00e5got liknande d\u00e4r det framg\u00e5r vilken slags tj\u00e4nst det \u00e4r och hur l\u00e5ng tid du kommer att erbjuda eller f\u00e5 den. Dokumentet ska vara skrivet och undertecknat av den som tar emot tj\u00e4nsten eller erbjuder tj\u00e4nsten.\n\nOm du tillhandah\u00e5ller eller \u00e4r mottagare av tj\u00e4nstDu ska skicka med ett intyg, avtal eller n\u00e5got liknande d\u00e4r det framg\u00e5r vilken slags tj\u00e4nst det \u00e4r och hur l\u00e5ng tid du kommer att erbjuda eller f\u00e5 den. Dokumentet ska vara skrivet och undertecknat av den som tar emot tj\u00e4nsten eller erbjuder tj\u00e4nsten.\n\nF\u00f6r att Migrationsverket ska kunna fatta beslut i ditt \u00e4rende kr\u00e4vs det att alla uppgifter \u00e4r ifyllda och alla n\u00f6dv\u00e4ndiga dokument finns med. Det inneb\u00e4r att handl\u00e4ggningstiden blir kortare om allt som kr\u00e4vs finns med fr\u00e5n b\u00f6rjan \u00e4n om ans\u00f6kan kompletteras i efterhand.\n\nObservera att Migrationsverket i vissa fall kan beh\u00f6va utreda ans\u00f6kan ytterligare \u00e4ven om alla uppgifter \u00e4r ifyllda och alla dokument har skickats med.\n\nOm du f\u00e5r tillst\u00e5nd f\u00f6r mer \u00e4n tre m\u00e5nader f\u00e5r du ett uppeh\u00e5llstillst\u00e5ndskort. Kortet \u00e4r ett bevis p\u00e5 att du har tillst\u00e5nd att vara i Sverige och inneh\u00e5ller bland annat foto p\u00e5 dig och dina fingeravtryck. Du ska d\u00e4rf\u00f6r boka tid f\u00f6r att bli fotograferad och l\u00e4mna dina fingeravtryck s\u00e5 snart som m\u00f6jligt efter det att du l\u00e4mnat in din ans\u00f6kan. Det beh\u00f6ver du g\u00f6ra \u00e4ven om du tidigare haft ett uppeh\u00e5llstillst\u00e5ndskort eftersom Migrationsverket inte f\u00e5r spara ditt foto och dina fingeravtryck.  \n\nN\u00e4r beslutet \u00e4r klart skickas det hem till din adress i Sverige. Som arbetstagare, egen f\u00f6retagare eller om du har tillr\u00e4ckliga medel f\u00f6r din f\u00f6rs\u00f6rjning kan du f\u00e5 tillst\u00e5nd f\u00f6r h\u00f6gst fem \u00e5r. Om du \u00e4r studerande f\u00e5r du tillst\u00e5nd f\u00f6r den tid som studierna g\u00e4ller, dock f\u00f6r h\u00f6gst ett \u00e5r i taget. N\u00e4r uppeh\u00e5llstillst\u00e5ndskortet \u00e4r klart skickas det hem till dig inom cirka en vecka.\n\nOm du ska\u00a0forts\u00e4tta bo i Sverige efter att ditt tillst\u00e5nd g\u00e5tt ut l\u00e4mnar du in en ans\u00f6kan om att f\u00f6rl\u00e4nga ditt tillst\u00e5nd.\n\nDitt tillst\u00e5nd kan \u00e5terkallas om du uppgav en falsk identitet n\u00e4r du ans\u00f6kte om uppeh\u00e5llstillst\u00e5nd, eller om du medvetet lj\u00f6g eller inte ber\u00e4ttade om n\u00e5got som hade betydelse f\u00f6r ditt uppeh\u00e5llstillst\u00e5nd\n\nDin familj kan f\u00e5 uppeh\u00e5llstillst\u00e5nd f\u00f6r samma tid som du. Som familj r\u00e4knas\n\n\u2022 din partner (sambo, make/maka eller registrerad partner)\n\u2022 dina eller din partners ogifta barn under 21 \u00e5r\n\u2022 dina eller din partners barn \u00f6ver 21 \u00e5r om de \u00e4r beroende av er f\u00f6r sin f\u00f6rs\u00f6rjning\n\u2022 dina eller din partners f\u00f6r\u00e4ldrar som \u00e4r ekonomiskt beroende av er.\nDin familj f\u00e5r b\u00f6rja arbeta eller studera direkt efter det att de har kommit till Sverige. De beh\u00f6ver inte v\u00e4nta p\u00e5 att du f\u00e5r beslut om uppeh\u00e5llstillst\u00e5nd. Den som studerar f\u00e5r arbeta vid sidan av studierna utan att ans\u00f6ka om ett s\u00e4rskilt arbetstillst\u00e5nd.\n\nVarje familjemedlem, \u00e4ven barn, fyller i blanketten Ans\u00f6kan om uppeh\u00e5llstillst\u00e5nd f\u00f6r medborgare i Schweiz och deras familjemedlemmar, nummer 146011, och skickar eller l\u00e4mnar in den till n\u00e5gon av Migrationsverkets tillst\u00e5ndsenheter senast tre m\u00e5nader efter inresan.\n\nDin familj ska skicka med\n\n\u2022 kopior av de sidor i sina pass som visar personuppgifter, giltighetstid och om de har tillst\u00e5nd att bo i andra l\u00e4nder \u00e4n deras hemland\n\u2022 kopia av vigselbevis, \u00e4ktenskapsbevis eller motsvarande (g\u00e4ller gifta par och registrerad partner)\n\u2022 dokument som visar att ni har bott tillsammans i hemlandet (g\u00e4ller sambor)\n\u2022 f\u00f6delsebevis f\u00f6r barn\n\u2022 medgivande fr\u00e5n den andre v\u00e5rdnadshavaren, om den inte f\u00f6ljer med till Sverige\n\u2022 dokument som visar att personer \u00f6ver 21 \u00e5r \u00e4r beroende av f\u00f6r\u00e4ldern eller barnet i Sverige f\u00f6r sin f\u00f6rs\u00f6rjning.\nOm du ska forts\u00e4tta bo i Sverige efter det att ditt tillst\u00e5nd g\u00e5tt ut ska du ans\u00f6ka om att f\u00f6rl\u00e4nga ditt uppeh\u00e5llstillst\u00e5nd. Det \u00e4r viktigt att du l\u00e4mnar in din ans\u00f6kan innan ditt nuvarande tillst\u00e5nd slutar att g\u00e4lla.\n\nDu fyller i blanketten Ans\u00f6kan om uppeh\u00e5llstillst\u00e5nd f\u00f6r medborgare i Schweiz och deras familjemedlemmar, nummer 146011, och skickar eller l\u00e4mnar in den till n\u00e5gon av Migrationsverkets tillst\u00e5ndsenheter. Ans\u00f6k 30 dagar innan ditt nuvarande tillst\u00e5nd slutar att g\u00e4lla. Varje familjemedlem, \u00e4ven barn, ska g\u00f6ra en egen ans\u00f6kan.\n\nDu fyller i blanketten Ans\u00f6kan om uppeh\u00e5llstillst\u00e5nd f\u00f6r medborgare i Schweiz och deras familjemedlemmar, nummer 146011, och skickar eller l\u00e4mnar in den till n\u00e5gon av Migrationsverkets tillst\u00e5ndsenheter. Ans\u00f6k 30 dagar innan ditt nuvarande tillst\u00e5nd slutar att g\u00e4lla. Varje familjemedlem, \u00e4ven barn, ska g\u00f6ra en egen ans\u00f6kan.\n\nDu fyller i blanketten Ans\u00f6kan om uppeh\u00e5llstillst\u00e5nd f\u00f6r medborgare i Schweiz och deras familjemedlemmar, nummer 146011, och skickar eller l\u00e4mnar in den till n\u00e5gon av Migrationsverkets tillst\u00e5ndsenheter. Ans\u00f6k 30 dagar innan ditt nuvarande tillst\u00e5nd slutar att g\u00e4lla. Varje familjemedlem, \u00e4ven barn, ska g\u00f6ra en egen ans\u00f6kan.\n\nSkicka med\n\n\u2022 kopior av de sidor i ditt pass som visar personuppgifter, giltighetstid och om du har tillst\u00e5nd att bo i andra l\u00e4nder \u00e4n ditt hemland\n\u2022 dokument som visar att du \u00e4r arbetstagare, studerande, egen f\u00f6retagare, har tillr\u00e4ckliga medel f\u00f6r din f\u00f6rs\u00f6rjning, tillhandah\u00e5ller en tj\u00e4nst eller \u00e4r mottagare av tj\u00e4nst.\nMer information om vilka dokument du ska skicka in finns p\u00e5 ans\u00f6kningsblanketten.\n\nHar du l\u00e4mnat in en ans\u00f6kan om f\u00f6rl\u00e4ngning innan tiden f\u00f6r ditt tidigare tillst\u00e5nd g\u00e5tt ut, har du r\u00e4tt att vara kvar i Sverige tills Migrationsverket fattat sitt beslut.\n\nOm du f\u00e5r tillst\u00e5nd f\u00f6r mer \u00e4n tre m\u00e5nader f\u00e5r du ett uppeh\u00e5llstillst\u00e5ndskort. Kortet \u00e4r ett bevis p\u00e5 att du har tillst\u00e5nd att vara i Sverige och inneh\u00e5ller bland annat foto p\u00e5 dig och dina fingeravtryck. Du ska d\u00e4rf\u00f6r boka tid f\u00f6r att bli fotograferad och l\u00e4mna dina fingeravtryck s\u00e5 snart som m\u00f6jligt. Det beh\u00f6ver du g\u00f6ra \u00e4ven om du tidigare haft ett uppeh\u00e5llstillst\u00e5ndskort eftersom ditt foto och dina fingeravtryck inte kan sparas.\n\nOm du har haft uppeh\u00e5llstillst\u00e5nd i fem \u00e5r och vill forts\u00e4tta bo i Sverige kan du ans\u00f6ka om status som varaktigt bosatt i Sverige. Du ska ha varit bosatt i Sverige utan avbrott i fem \u00e5r och kunna visa att du har f\u00f6rs\u00f6rjt dig och din familj. I samband med beslut om status som varaktigt bosatt beviljas du \u00e4ven permanent uppeh\u00e5llstillst\u00e5nd. Om du uppfyller kraven f\u00f6r att f\u00e5 status som varaktigt bosatt kan \u00e4ven din familj beviljas status som varaktigt bosatt. Observera att varje familjemedlem m\u00e5ste ha haft uppeh\u00e5llstillst\u00e5nd i fem \u00e5r.\n\nBeslutet skickas hem till din adress i Sverige. N\u00e4r uppeh\u00e5llstillst\u00e5ndskortet \u00e4r klart skickas det hem till dig inom cirka en vecka.\n\nBeslutet skickas hem till din adress i Sverige. N\u00e4r uppeh\u00e5llstillst\u00e5ndskortet \u00e4r klart skickas det hem till dig inom cirka en vecka.\n\nDitt permanenta uppeh\u00e5llstillst\u00e5nd kan \u00e5terkallas om du flyttar fr\u00e5n Sverige. Om du anm\u00e4ler till Migrationsverket att du vill beh\u00e5lla ditt permanenta uppeh\u00e5llstillst\u00e5nd kan du vara utomlands i upp till tv\u00e5 \u00e5r utan att ditt tillst\u00e5nd p\u00e5verkas. Om du inte flyttar tillbaka till Sverige igen efter tv\u00e5 \u00e5r kan Migrationsverket \u00e5terkalla ditt uppeh\u00e5llstillst\u00e5nd.\n\nTillst\u00e5ndet kan ocks\u00e5 \u00e5terkallas om du uppgav en falsk identitet n\u00e4r du ans\u00f6kte om uppeh\u00e5llstillst\u00e5nd, eller om du medvetet lj\u00f6g eller inte ber\u00e4ttade om n\u00e5got som hade betydelse f\u00f6r ditt uppeh\u00e5llstillst\u00e5nd.\n\nTillst\u00e5ndet kan ocks\u00e5 \u00e5terkallas om du uppgav en falsk identitet n\u00e4r du ans\u00f6kte om uppeh\u00e5llstillst\u00e5nd, eller om du medvetet lj\u00f6g eller inte ber\u00e4ttade om n\u00e5got som hade betydelse f\u00f6r ditt uppeh\u00e5llstillst\u00e5nd.\n\nOm Migrationsverket avsl\u00e5r din ans\u00f6kan kan du \u00f6verklaga beslutet inom tre veckor fr\u00e5n den dag d\u00e5 du fick beslutet. Information om hur du g\u00f6r finns i ditt beslut."}