{"url": "https://www.migrationsverket.se/Privatpersoner/Skydd-och-asyl-i-Sverige/Efter-beslut.html", "text": "Efter beslut om din ans\u00f6kan om asyl\n\nN\u00e4r Migrationsverket har fattat ett beslut om din ans\u00f6kan om asyl, kallas du till ett m\u00f6te p\u00e5 mottagningsenheten. P\u00e5 m\u00f6tet f\u00e5r du veta vad beslutet blev och vad det inneb\u00e4r f\u00f6r dig.\n\nOm du f\u00e5r ja p\u00e5 din ans\u00f6kan om asyl f\u00e5r du ett uppeh\u00e5llstillst\u00e5nd och du har r\u00e4tt att bo och arbeta i Sverige.\n\nOm du f\u00e5r nej p\u00e5 din ans\u00f6kan om asyl kallas det att du f\u00e5r avslag p\u00e5 din ans\u00f6kan. Det betyder att Migrationsverket inte tycker att du har tillr\u00e4ckliga sk\u00e4l f\u00f6r att f\u00e5 stanna i Sverige. Om du f\u00e5r avslag har du tv\u00e5 val: du kan antingen acceptera beslutet och \u00e5terv\u00e4nda, eller \u00f6verklaga."}