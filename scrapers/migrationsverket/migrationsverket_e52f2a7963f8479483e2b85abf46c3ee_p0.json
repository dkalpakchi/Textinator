{"url": "https://www.migrationsverket.se/Privatpersoner/Besoka-Sverige/Besoka-Sverige-i-religiost-syfte.html", "text": "# Bes\u00f6ka Sverige i religi\u00f6st syfte\n\nOm du tillh\u00f6r en religi\u00f6s organisation och vill vistas i Sverige under en kortare tid kan du ans\u00f6ka om uppeh\u00e5llstillst\u00e5nd f\u00f6r bes\u00f6k.\n\n## Munkar, nunnor och mission\u00e4rer\n\nOm du \u00e4r munk eller nunna och tillh\u00f6r en religi\u00f6s organisation kan du ans\u00f6ka om uppeh\u00e5llstillst\u00e5nd f\u00f6r bes\u00f6k om ditt syfte med bes\u00f6ket i Sverige \u00e4r att exempelvis praktiskt arbeta i klosterhush\u00e5llet.\n\nOm du \u00e4r mission\u00e4r och tillh\u00f6r en religi\u00f6s organisation kan du ans\u00f6ka om uppeh\u00e5llstillst\u00e5nd f\u00f6r bes\u00f6k om ditt syfte med bes\u00f6ket \u00e4r att missionera i Sverige under en kortare period.\n\nOm du \u00e4r en imam och \u00e4r inbjuden till Sverige f\u00f6r att delta i verksamhet som omfattas av dina vanliga arbetsuppgifter, till exempel g\u00e4stpredikan och f\u00f6rel\u00e4sningar, m\u00e5ste du ha ett arbetstillst\u00e5nd f\u00f6r att f\u00e5 ut\u00f6va verksamheten i Sverige.\n\n## Krav f\u00f6r uppeh\u00e5llstillst\u00e5nd f\u00f6r bes\u00f6k\n\nF\u00f6r att f\u00e5 tillst\u00e5nd ska du\n\n\n* ha ett intyg fr\u00e5n organisationen i Sverige\n* kunna f\u00f6rs\u00f6rja dig under den tid du ska vara i Sverige, antingen genom egna medel eller genom ers\u00e4ttning fr\u00e5n n\u00e5gon organisation eller f\u00f6rening. Organisationen i Sverige f\u00e5r inte ge n\u00e5gon ers\u00e4ttning till dig\n* ha ett giltigt pass \n* ha en returbiljett eller pengar f\u00f6r att k\u00f6pa en biljett.\n\n\n## Fyll i en ans\u00f6kan\n\nFyll i blanketterna Ans\u00f6kan om uppeh\u00e5llstillst\u00e5nd f\u00f6r bes\u00f6k och Familjeuppgifter.\n\nTillsammans med ans\u00f6kningsblanketterna ska du l\u00e4mna in\n\n\n* ett intyg fr\u00e5n organisationen i Sverige\n* kontoutdrag eller n\u00e5got annat dokument som visar att du har pengar f\u00f6r den tid du ska bes\u00f6ka Sverige\n* kopior av de sidor i ditt pass som visar personuppgifter, foto, namnteckning, passnummer, utf\u00e4rdandeland, giltighetstid och om du har tillst\u00e5nd att bo i andra l\u00e4nder \u00e4n ditt hemland\n* returbiljett eller dokument som visar att du har pengar f\u00f6r att k\u00f6pa en biljett.\n\n\nObservera att ambassaden eller generalkonsulatet d\u00e4r du l\u00e4mnar in din ans\u00f6kan kan kr\u00e4va ytterligare dokument. F\u00f6r information om vad som g\u00e4ller p\u00e5 aktuell ambassad eller generalkonsulat, l\u00e4s p\u00e5 swedenabroad.com.\n\nOm du har familj som ocks\u00e5 ska f\u00f6lja med dig till Sverige beh\u00f6ver de ocks\u00e5 ans\u00f6ka om uppeh\u00e5llstillst\u00e5nd.\n\nL\u00e4s mer om hur din familj ans\u00f6ker om uppeh\u00e5llstillst\u00e5nd f\u00f6r bes\u00f6k\n\nBlanketter\n\n\n Ans\u00f6kan om uppeh\u00e5llstillst\u00e5nd f\u00f6r bes\u00f6k, blankett nummer 164011 (p\u00e5 svenska) Application for a visitor's permit, form number 165011 (p\u00e5 engelska)\n Familjeuppgifter \u2013 bilaga till ans\u00f6kan, blankett nummer 238011 (p\u00e5 svenska) Family details \u2013 appendix to your application, form number 239011 (p\u00e5 engelska)"}