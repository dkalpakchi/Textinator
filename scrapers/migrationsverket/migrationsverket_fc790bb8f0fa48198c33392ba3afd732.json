{"url": "https://www.migrationsverket.se/Privatpersoner/Studera-i-Sverige/Avgifter.html", "text": "Avgifter f\u00f6r ans\u00f6kan om uppeh\u00e5llstillst\u00e5nd f\u00f6r studerande och deras familjemedlemmar\n\n\u00a0\n\n\u2022 Du kan betala med kontokort p\u00e5 webben i samband med att du g\u00f6r en webbans\u00f6kan. Det g\u00e4ller ocks\u00e5 om du ans\u00f6ker om att f\u00f6rl\u00e4nga ditt tillst\u00e5nd. T\u00e4nk p\u00e5 att ditt kontokort m\u00e5ste vara aktiverat f\u00f6r internetbetalning. Kontakta din bank om du vill f\u00e5 mer information.\n\u2022 Du kan betala via bankgiro efter att du har l\u00e4mnat in din webbans\u00f6kan eller ans\u00f6kt med blankett. Du betalar avgiften via bankgironummer 5223-7005. IBAN-kontonummer \u00e4r SE6912000000012810106908 och BIC/SWIFT-koden \u00e4r DABASESX (Danske Bank). I rutan \"Meddelande till betalningsmottagaren\" skriver du f\u00f6rnamn och efternamn p\u00e5 den person ans\u00f6kningsavgiften g\u00e4ller samt personnummer och/eller \u00e4rendenummer. Betalar du avgift f\u00f6r flera personer samtidigt anger du alla personnummer och/eller \u00e4rendenummer.\n\u2022 Om du ans\u00f6ker p\u00e5 en ambassad eller ett generalkonsulat betalar du n\u00e4r du l\u00e4mnar in din ans\u00f6kan. F\u00f6r information om avgift ska du kontakta den aktuella ambassaden eller konsulatet eftersom de inte f\u00f6ljer samma avgiftsbest\u00e4mmelser som Migrationsverket.\nT\u00e4nk p\u00e5 att du inte f\u00e5r tillbaka avgiften om du f\u00e5r avslag p\u00e5 din ans\u00f6kan.\n\nDe flesta som ans\u00f6ker om uppeh\u00e5llstillst\u00e5nd f\u00f6r studier ska betala en ans\u00f6kningsavgift till Migrationsverket i samband med att de l\u00e4mnar in sin ans\u00f6kan. \u00c4ven medf\u00f6ljande familjemedlemmar m\u00e5ste betala ans\u00f6kningsavgift. Avgiften f\u00f6r vuxna \u00e4r 1 000 kronor, och 500 kronor f\u00f6r barn.\n\nDe flesta som ans\u00f6ker om uppeh\u00e5llstillst\u00e5nd f\u00f6r studier ska betala en ans\u00f6kningsavgift till Migrationsverket i samband med att de l\u00e4mnar in sin ans\u00f6kan. \u00c4ven medf\u00f6ljande familjemedlemmar m\u00e5ste betala ans\u00f6kningsavgift. Avgiften f\u00f6r vuxna \u00e4r 1 000 kronor, och 500 kronor f\u00f6r barn.\n\nAlla som ans\u00f6ker om uppeh\u00e5llstillst\u00e5nd beh\u00f6ver inte betala ans\u00f6kningsavgift. F\u00f6ljande personer kan ans\u00f6ka utan att betala avgift:\n\nAlla som ans\u00f6ker om uppeh\u00e5llstillst\u00e5nd beh\u00f6ver inte betala ans\u00f6kningsavgift. F\u00f6ljande personer kan ans\u00f6ka utan att betala avgift:\n\n\u2022 EU-/EES-medborgare och deras medf\u00f6ljande familjemedlemmar\n\u2022 studerande vid\u00a0World Maritime University\u00a0i Malm\u00f6\n\u2022 medborgare i Japan och Schweiz\n\u2022 studerande som har f\u00e5tt stipendium f\u00f6r studier i Sverige av:SidaEUSvenska Institutet (SI)International Science Programme vid Uppsala universitet\nF\u00f6r att undantag fr\u00e5n kravet p\u00e5 att betala ans\u00f6kningsavgift ska kunna bli aktuellt kr\u00e4vs att stipendiet utg\u00f6rs av pengar avsett f\u00f6r levnadskostnader och som inte endast t\u00e4cker studieavgifter. Stipendiet ska betalas ut under den tidsperiod som du ans\u00f6ker om uppeh\u00e5llstillst\u00e5nd f\u00f6r. Observera att det \u00e4r stipendiet som ger upphov till undantag fr\u00e5n kravet. Om du till exempel \u00e4r anst\u00e4lld som doktorand med l\u00f6n som \u00e4r finansierad av EU-medel s\u00e5 \u00e4r du inte undantagen kravet p\u00e5 att betala ans\u00f6kningsavgift, eftersom du f\u00e5r l\u00f6n och inte ett stipendium.\n\nF\u00f6r att undantag fr\u00e5n kravet p\u00e5 att betala ans\u00f6kningsavgift ska kunna bli aktuellt kr\u00e4vs att stipendiet utg\u00f6rs av pengar avsett f\u00f6r levnadskostnader och som inte endast t\u00e4cker studieavgifter. Stipendiet ska betalas ut under den tidsperiod som du ans\u00f6ker om uppeh\u00e5llstillst\u00e5nd f\u00f6r. Observera att det \u00e4r stipendiet som ger upphov till undantag fr\u00e5n kravet. Om du till exempel \u00e4r anst\u00e4lld som doktorand med l\u00f6n som \u00e4r finansierad av EU-medel s\u00e5 \u00e4r du inte undantagen kravet p\u00e5 att betala ans\u00f6kningsavgift, eftersom du f\u00e5r l\u00f6n och inte ett stipendium."}