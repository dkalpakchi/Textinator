{"url": "https://www.migrationsverket.se/Privatpersoner/Lamna-Sverige/Avslag-pa-ansokan-om-asyl.html", "text": "#Avslag p\u00e5 ans\u00f6kan om asyl\n\n## Polisen kan ta \u00f6ver ansvaret f\u00f6r ditt \u00e5terv\u00e4ndande\n\nOm det inte g\u00e5r att genomf\u00f6ra avvisningen eller utvisningen p\u00e5 grund av att du inte samarbetar kan Migrationsverket l\u00e4mna \u00f6ver ansvaret f\u00f6r att du ska l\u00e4mna landet till polisen. Om du h\u00e5ller dig undan har polisen r\u00e4tt att efterlysa och efters\u00f6ka dig. Polisen har ocks\u00e5 r\u00e4tt att anv\u00e4nda tv\u00e5ng f\u00f6r att du ska l\u00e4mna landet.\n\nOm ditt \u00e4rende \u00f6verl\u00e4mnas till polisen har du inte l\u00e4ngre r\u00e4tt till n\u00e5gon form av kontantst\u00f6d. Annat st\u00f6d till att \u00e5teretablera dig i hemlandet sker i mindre omfattning.\n\nOm polisen har f\u00e5tt ansvaret f\u00f6r att avvisa eller utvisa dig \u00e4r det dem du ska kontakta om du har fr\u00e5gor om din \u00e5terresa.\n\n## Nya h\u00e4ndelser efter avslag\n\nOm n\u00e5got h\u00e4nder som g\u00f6r att du inte kan \u00e5terv\u00e4nda ska du ber\u00e4tta det f\u00f6r din mottagningsenhet. Migrationsverket kommer d\u00e5 att pr\u00f6va om det finns hinder f\u00f6r att genomf\u00f6ra utvisningen. Det ska vara ny information som har kommit fram efter att du fick beslutet.\n\n## F\u00f6ljande l\u00e4nder ing\u00e5r i Schengensamarbetet\n\nBelgien, Danmark, Estland, Finland, Frankrike, Grekland, Island, Italien, Lettland, Liechtenstein, Litauen, Luxemburg, Malta, Nederl\u00e4nderna, Norge, Polen, Portugal, Schweiz, Slovakien, Slovenien, Spanien, Sverige, Tjeckien, Tyskland, Ungern och \u00d6sterrike.\n\n### Om du vill veta mer\n\nMer information finner du p\u00e5 v\u00e5r webbplats www.migrationsverket.se.\nOm du har fr\u00e5gor kan du ringa din mottagningsenhet eller Migrationsverkets kundtj\u00e4nst p\u00e5 telefon 0771-235\u00a0235.\n\nSenast uppdaterad: 2019-09-18\n\n"}