{"url": "https://www.migrationsverket.se/Privatpersoner/Studera-i-Sverige/Andra-studier.html", "text": "#Andra sorters studier\n\n### Utbildningar d\u00e4r uppeh\u00e5llstillst\u00e5nd normalt inte beviljas f\u00f6r l\u00e4ngre tid \u00e4n sammanlagt ett \u00e5r:\n\n\n* Utbytesstudier p\u00e5 gymnasieskola\n* Religi\u00f6sa studier\n* Kompletteringsutbildningar f\u00f6r yrkeslegitimation\n* F\u00f6rutbildningar\n* Spr\u00e5kstudier.\n\n\n### Utbildningar med m\u00f6jlighet till uppeh\u00e5llstillst\u00e5nd f\u00f6r l\u00e4ngre tid \u00e4n sammanlagt ett \u00e5r:\n\n\n* IB-utbildningar p\u00e5 gymnasieskola\n* Folkh\u00f6gskolestudier\n* Uppdragsutbildningar och liknande utbildningar\n* Yrkesinriktade utbildningar\n* Studier vid WMU\n* Konst- och kulturutbildningar.\n\n\n### Du m\u00e5ste kunna f\u00f6rs\u00f6rja dig\n\nF\u00f6rs\u00f6rjningskravet f\u00f6r dig som har ans\u00f6ktunder \u00e5r 2018\u00e4r minst8\u00a0190\u00a0kronor per m\u00e5nad. F\u00f6r ans\u00f6kningar som kommer in till Migrationsverket den1 januari 2019 eller senare\u00e4r f\u00f6rs\u00f6rjningskravetminst 8\u00a0370 kronor per m\u00e5nad.\n\nOm du ska studera i ett \u00e5r eller mer, ska du visa att din f\u00f6rs\u00f6rjning \u00e4r tryggad f\u00f6r tio m\u00e5nader per \u00e5r. Om du kan visa att du f\u00e5rfri bostad och/ eller matgenom utbildningsanordnaren eller en organisation som arbetar f\u00f6r internationellt utbyte, kan beloppet per m\u00e5nad minskas.\u00a0F\u00f6r ans\u00f6kningar som har kommit in under \u00e5r2018minskas m\u00e5nadsbeloppet med1\u00a0592,50 kronor per m\u00e5nadf\u00f6r fri mat och1\u00a01592,50 kronor per m\u00e5nadf\u00f6r fri bostad. F\u00f6r ans\u00f6kningar som kommer in till Migrationsverket den1 januari 2019 eller senareminskas m\u00e5nadsbeloppet\u00a0med1\u00a0627,50 kr per m\u00e5nadf\u00f6r fri mat och1\u00a0627,50 kronor per m\u00e5nadf\u00f6r fri bostad.\n\nDu m\u00e5ste visa att du har f\u00f6rs\u00f6rjningen tryggad f\u00f6r den tid som du s\u00f6ker uppeh\u00e5llstillst\u00e5nd f\u00f6r. Det inneb\u00e4r att du m\u00e5ste visa att du har pengar tillg\u00e4ngliga genom egna banktillg\u00e5ngar, stipendium eller liknande, exempelvis studiemedel fr\u00e5n hemlandet.\n\nMed egna banktillg\u00e5ngarmenas att du har pengar p\u00e5 ett konto som tillh\u00f6r dig och som bara du och din eventuella make eller maka kan ta ut pengar ifr\u00e5n. Det ses inte som egna banktillg\u00e5ngar om du delar kontot med till exempel dina f\u00f6r\u00e4ldrar eller en sl\u00e4kting. Migrationsverket godk\u00e4nner inte heller att n\u00e5gon annan (till exempel en sl\u00e4kting eller ett f\u00f6retag) st\u00e5r som sponsor f\u00f6r din f\u00f6rs\u00f6rjning under din vistelse i Sverige, om inte pengarna finns p\u00e5 ditt eget konto. Kredit, fonder eller aktier r\u00e4knas inte som egna banktillg\u00e5ngar.\n\nOm du kommer att f\u00e5 stipendium eller liknande (till exempel studiemedel) ska du skicka med ett nyligen utf\u00e4rdat dokument i ditt namn med uppgift om m\u00e5nadsbelopp eller totalbelopp. Av dokumentet ska \u00e4ven framg\u00e5 under vilken tid du kommer att f\u00e5 stipendium utbetalat och hur stor del av det aktuella beloppet som \u00e4r avsett att t\u00e4cka dina levnadsomkostnader i Sverige."}