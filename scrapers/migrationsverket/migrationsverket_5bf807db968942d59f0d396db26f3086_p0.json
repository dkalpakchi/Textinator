{"url": "https://www.migrationsverket.se/Privatpersoner/Skydd-och-asyl-i-Sverige/Medan-du-vantar.html", "text": "# Medan du v\u00e4ntar\n\nH\u00e4r finns information till dig som har s\u00f6kt asyl i Sverige, men som \u00e4nnu inte har f\u00e5tt n\u00e5got svar p\u00e5 din ans\u00f6kan.\n\nDu kan l\u00e4sa om vad som h\u00e4nder n\u00e4r du har l\u00e4mnat in en ans\u00f6kan om asyl, och om dina r\u00e4ttigheter som asyls\u00f6kande n\u00e4r det g\u00e4ller arbete, skola, boende, h\u00e4lso- och sjukv\u00e5rd och ekonomiskt st\u00f6d.\n\n## V\u00e4ntan p\u00e5 asylutredning\n\nDet kan ta l\u00e5ng tid innan du f\u00e5r komma till en asylutredning. D\u00e5 f\u00e5r du ber\u00e4tta mer om varf\u00f6r du vill s\u00f6ka asyl i Sverige, vad som har h\u00e4nt dig och vad du tror kan h\u00e4nda om du m\u00e5ste \u00e5terv\u00e4nda till ditt hemland. V\u00e4ntetiderna kan ocks\u00e5 variera fr\u00e5n person till person.\n\nDu kan kallas till flera m\u00f6ten innan du f\u00e5r beslut. Kom p\u00e5 de tider som Migrationsverket har bokat f\u00f6r dig. Det finns ont om nya tider och du kan d\u00e4rf\u00f6r f\u00e5 v\u00e4nta l\u00e4ngre p\u00e5 ditt beslut om vi m\u00e5ste boka om din tid.\n\n## Meddela din adress\n\nOm du flyttar m\u00e5ste du meddela Migrationsverket din nya adress s\u00e5 att vi kan n\u00e5 dig n\u00e4r det \u00e4r dags f\u00f6r din utredning eller andra m\u00f6ten. L\u00e4s din post regelbundet s\u00e5 att du inte missar information fr\u00e5n Migrationsverket.\n\n## Organisationer som kan hj\u00e4lpa dig som \u00e4r asyls\u00f6kande\n\nSamh\u00e4llsinformation om Sverige p\u00e5 flera spr\u00e5k finns p\u00e5 Information om Sverige\n\n"}