{"url": "https://www.migrationsverket.se/Privatpersoner/Studera-i-Sverige/Andra-studier.html", "text": "#Andra sorters studier\n\n### Det h\u00e4r ska du skicka med din ans\u00f6kan:\n\n\n* kopior p\u00e5 de sidor i ditt pass d\u00e4r dina personuppgifter och passets giltighetstid framg\u00e5r. Passet m\u00e5ste vara giltigt f\u00f6r att Migrationsverket ska kunna bevilja dig ett tillst\u00e5nd. Om giltighetstiden p\u00e5 ditt pass h\u00e5ller p\u00e5 att g\u00e5 ut, b\u00f6r du ans\u00f6ka om ett nytt i ditt hemland eller ditt hemlands ambassad.\n* antagningsbesked som visar att du \u00e4r antagen till studier p\u00e5 heltid.\n* dokument fr\u00e5n utbildningsanordnaren som visar att du har gjort godtagbara framsteg i dina studier.\n* kopia p\u00e5 dokument som visar att du har en helt\u00e4ckande sjukf\u00f6rs\u00e4kring som g\u00e4ller i Sverige. F\u00f6rs\u00e4kringen ska g\u00e4lla f\u00f6r hela den tid du ska vara i Sverige och t\u00e4cka kostnader f\u00f6r akut och annan l\u00e4karv\u00e5rd, tandv\u00e5rd och sjukhusvistelse. Den ska ocks\u00e5 t\u00e4cka kostnader f\u00f6r hemtransport av medicinska sk\u00e4l.\n* ett kontoutdrag fr\u00e5n din bank som visar historiken p\u00e5 kontot de senaste tre m\u00e5naderna. Utdraget ska visa att du har haft pengar till din f\u00f6rs\u00f6rjning och att du har medel f\u00f6r din f\u00f6rs\u00f6rjning f\u00f6r den studietid du har kvar. Om du har flera bankkonton, exempelvis ett bankkonto i Sverige och ett i ditt hemland, kan du l\u00e4mna in kontoutdrag f\u00f6r b\u00e5da eller\n* dokument utf\u00e4rdat i ditt namn som visar att du har f\u00e5tt stipendium eller liknande (till exempel studiemedel), med uppgift om m\u00e5nadsbelopp eller totalbelopp och under vilken tid du f\u00e5r pengarna\n* ett komplett ifyllt fr\u00e5geformul\u00e4r (blankett nummer 105031W_B)\n* ett skriftligt medgivande fr\u00e5n dina v\u00e5rdnadshavare om att du f\u00e5r bo och studera i Sverige om du \u00e4r under 18 \u00e5r (blankett nummer 122011)."}