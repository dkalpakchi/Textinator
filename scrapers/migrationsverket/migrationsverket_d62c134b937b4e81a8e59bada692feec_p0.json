{"url": "https://www.migrationsverket.se/privatpersoner/eu-medborgare-och-varaktigt-bosatta/nordisk-medborgare.html", "text": "# Nordisk medborgare som bor i Sverige\n\nOm\u00a0du \u00e4r medborgare i Danmark, Finland, Norge eller Island kan du betraktas b\u00e5de som nordisk medborgare och som EU-medborgare och anv\u00e4nda dig av tv\u00e5 olika regelsystem.\n\n## Nordisk \u00f6verenskommelse\n\nDanmark, Finland, Norge och Island \u00e4r tillsammans med Sverige en del av Norden. De nordiska l\u00e4nderna har en \u00f6verenskommelse om att de nordiska medborgarna har r\u00e4tt att bo i vilket nordiskt land som helst. Du beh\u00f6ver inte ans\u00f6ka om uppeh\u00e5llstillst\u00e5nd.\n\nOm din familj \u00e4r medborgare i ett land utanf\u00f6r EU och ni ska bo i Sverige kan de ans\u00f6ka om uppeh\u00e5llstillst\u00e5nd enligt de svenska reglerna.\n\n## EU-regler\n\nEU-samarbetet inneb\u00e4r bland annat att EU-medborgare och deras familjer har r\u00e4tt att flytta till ett annat EU-land s\u00e5 l\u00e4nge vissa krav \u00e4r uppfyllda. En EU-medborgare har r\u00e4tt att bo i ett annat EU-land \u00e4n hemlandet om han eller hon uppfyller uppeh\u00e5llsr\u00e4tten genom arbete, studier eller med tillr\u00e4ckliga medel. I Sverige r\u00e4cker det att du folkbokf\u00f6r dig hos Skatteverket.\n\nSom nordisk medborgare betraktas du ocks\u00e5 som EU-medborgare. Du beh\u00f6ver inte ans\u00f6ka om tillst\u00e5nd f\u00f6r att bo i Sverige. Om din familj \u00e4r medborgare i ett land utanf\u00f6r EU kan de bo med dig i Sverige om du har uppeh\u00e5llsr\u00e4tt. De ska i s\u00e5 fall ans\u00f6ka om uppeh\u00e5llskort enligt EU-reglerna.\n\n## Anv\u00e4ndbara l\u00e4nkar\n\nMigrationsverket\n\n"}