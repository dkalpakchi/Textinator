{"url": "https://www.migrationsverket.se/Privatpersoner/Flytta-till-nagon-i-Sverige/Avgifter.html", "text": "Avgifter f\u00f6r ans\u00f6kan om uppeh\u00e5llstillst\u00e5nd f\u00f6r att bo med n\u00e5gon i Sverige\n\nDu f\u00e5r inte tillbaka avgiften om du f\u00e5r avslag p\u00e5 din ans\u00f6kan.\n\nN\u00e4r du g\u00f6r en webbans\u00f6kan betalar du avgiften med kontokort i samband med ans\u00f6kan. Det g\u00e4ller ocks\u00e5 om du ans\u00f6ker om att f\u00f6rl\u00e4nga ditt tillst\u00e5nd. Kortet m\u00e5ste vara aktiverat f\u00f6r internetbetalning. Kontakta din bank om du vill f\u00e5 mer information.\n\nOm du ans\u00f6ker p\u00e5 en ambassad eller ett generalkonsulat betalar du avgiften n\u00e4r du l\u00e4mnar in din ans\u00f6kan. F\u00f6r information om avgift ska du kontakta den aktuella ambassaden eller generalkonsulatet eftersom de inte f\u00f6ljer samma avgiftsbest\u00e4mmelser som Migrationsverket.\n\nOm du inte ans\u00f6ker p\u00e5 webben betalar du avgiften via bankgironummer 5223-7005. IBAN kontonummer \u00e4r SE6912000000012810106908 och BIC/SWIFT \u00e4r DABASESX (Danske Bank).\n\nI rutan \"Meddelande till betalningsmottagaren\" skriver du f\u00f6rnamn och efternamn p\u00e5 den person ans\u00f6kningsavgiften g\u00e4ller samt personnummer och/eller \u00e4rendenummer. Betalar du avgift f\u00f6r flera personer samtidigt anger du alla personnummer och/eller \u00e4rendenummer. Skriv p\u00e5 ans\u00f6kningsblanketten n\u00e4r och p\u00e5 vilket s\u00e4tt du har betalat avgiften.\n\nDu kan enbart betala via bankgiro om du ans\u00f6ker fr\u00e5n Sverige. Om du ans\u00f6ker p\u00e5 en ambassad eller ett generalkonsulat betalar du p\u00e5 plats n\u00e4r du l\u00e4mnar in din ans\u00f6kan.\n\nAlla som ans\u00f6ker beh\u00f6ver inte betala avgift. Det g\u00e4ller de som \u00e4r:\n\u2022 familjemedlemmar till EU/EES-medborgare. Svenskar r\u00e4knas inte som EU-medborgare i det h\u00e4r sammanhanget\n\u2022 EU/EES-medborgare som ans\u00f6ker om uppeh\u00e5llstillst\u00e5nd\n\u2022 medborgare i Schweiz och deras familjemedlemmar\n\u2022 medborgare i Japan\n\u2022 make, maka, sambo, registrerad partner och ogifta barn under 18 \u00e5r som ans\u00f6ker om uppeh\u00e5llstillst\u00e5nd f\u00f6r att bo med en familjemedlem som har f\u00e5tt uppeh\u00e5llstillst\u00e5nd i Sverige som flykting, alternativt skyddsbeh\u00f6vande, \u00f6vrig skyddsbeh\u00f6vande, synnerligen \u00f6mmande omst\u00e4ndigheter eller p\u00e5 grund av s\u00e4rskilt \u00f6mmande omst\u00e4ndigheter.\n\n\nF\u00f6r\u00e4ldrar och syskon till barn som f\u00e5tt uppeh\u00e5llstillst\u00e5nd som flyktingar, skyddsbeh\u00f6vande eller p\u00e5 grund av s\u00e4rskilt \u00f6mmande omst\u00e4ndigheter omfattas inte av undantaget utan ska betala en avgift.\n\nF\u00f6r\u00e4ldrar och syskon till barn som f\u00e5tt uppeh\u00e5llstillst\u00e5nd som flyktingar, skyddsbeh\u00f6vande eller p\u00e5 grund av s\u00e4rskilt \u00f6mmande omst\u00e4ndigheter omfattas inte av undantaget utan ska betala en avgift.\n\nF\u00f6r\u00e4ldrar och syskon till barn som f\u00e5tt uppeh\u00e5llstillst\u00e5nd som flyktingar, skyddsbeh\u00f6vande eller p\u00e5 grund av s\u00e4rskilt \u00f6mmande omst\u00e4ndigheter omfattas inte av undantaget utan ska betala en avgift."}