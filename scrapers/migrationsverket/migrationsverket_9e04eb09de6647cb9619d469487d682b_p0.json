{"url": "https://www.migrationsverket.se/Privatpersoner/Bli-svensk-medborgare/Avgifter.html", "text": "# Avgifter f\u00f6r svenskt medborgarskap\n\nObservera att\u00a0du beh\u00f6ver inte betala avgift f\u00f6r barn under 18 \u00e5r som omfattas av din ans\u00f6kan.\n\nDu f\u00e5r inte tillbaka avgiften om du f\u00e5r avslag p\u00e5 din ans\u00f6kan eller anm\u00e4lan.\n\n## Undantag\n\nDu beh\u00f6ver inte betala avgift om du \u00e4r\n\u2022 statsl\u00f6s och har f\u00e5tt flyktingf\u00f6rklaring/flyktingstatusf\u00f6rklaring\u00a0\n\u2022 statsl\u00f6s och har f\u00e5tt resedokument av Migrationsverket p\u00e5 grund av att du \u00e4r flykting.\n\n## Ans\u00f6kan p\u00e5 webben\n\nN\u00e4r du g\u00f6r en webbans\u00f6kan betalar du avgiften med kontokort i samband med ans\u00f6kan. Kortet m\u00e5ste vara aktiverat f\u00f6r internetbetalning. Kontakta din bank om du vill f\u00e5 mer information.\n\nOm\u00a0du inte har m\u00f6jlighet att betala med ett kontokort kan du f\u00e5 ett inbetalningskort fr\u00e5n n\u00e5got av Migrationsverkets servicecenter.\n\n## Ans\u00f6kan eller anm\u00e4lan p\u00e5 blankett\n\nOm du inte ans\u00f6ker p\u00e5 webben betalar du avgiften via bankgironummer 5223-6999. IBAN-kontonummer \u00e4r SE59 1200 0000 0128 1010 6894 och BIC/SWIFT-koden \u00e4r DABASESX (Danske Bank).\u00a0I rutan \"Meddelande till betalningsmottagaren\" skriver du f\u00f6rnamn och efternamn p\u00e5 den person ans\u00f6kningsavgiften g\u00e4ller samt personnummer. Betalar du avgift f\u00f6r flera personer samtidigt anger du alla personnummer. Om du har med barn under 18 \u00e5r i din ans\u00f6kan ska du inte betala avgift f\u00f6r dem.\u00a0Skriv p\u00e5 ans\u00f6kningsblanketten n\u00e4r och p\u00e5 vilket s\u00e4tt du har betalat avgiften. N\u00e4r du skickar in ans\u00f6kan ska du skicka med kvitto p\u00e5 betald avgift.\n\n## Anm\u00e4lan om svenskt medborgarskap till L\u00e4nsstyrelsen\n\nDu som \u00e4r medborgare i Danmark, Finland, Island eller Norge och ska l\u00e4mna in en anm\u00e4lan om svenskt medborgarskap betalar avgiften till L\u00e4nsstyrelsen d\u00e4r du l\u00e4mnar in din anm\u00e4lan. Kontakta den aktuella L\u00e4nsstyrelsen f\u00f6r mer information.\n\n"}