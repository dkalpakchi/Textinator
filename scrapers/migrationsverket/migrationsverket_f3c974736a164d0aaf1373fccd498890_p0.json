{"url": "https://www.migrationsverket.se/Privatpersoner/Arbeta-i-Sverige/Avgifter.html", "text": "# Avgift f\u00f6r ans\u00f6kan om arbetstillst\u00e5nd f\u00f6r arbetstagare och egna f\u00f6retagare och deras familjemedlemmar\n\nDu f\u00e5r inte tillbaka avgiften om du f\u00e5r avslag p\u00e5 din ans\u00f6kan.\n\n## Betala p\u00e5 webben\n\nN\u00e4r du g\u00f6r en webbans\u00f6kan betalar du avgiften med kontokort i samband med ans\u00f6kan. Det g\u00e4ller ocks\u00e5 om du ans\u00f6ker om att f\u00f6rl\u00e4nga ditt tillst\u00e5nd. Kortet m\u00e5ste vara aktiverat f\u00f6r internetbetalning. Kontakta din bank om du vill f\u00e5 mer information.\n\n## Betala p\u00e5 ambassad eller generalkonsulat\n\nOm du ans\u00f6ker p\u00e5 en ambassad eller ett generalkonsulat betalar du avgiften n\u00e4r du l\u00e4mnar in din ans\u00f6kan. F\u00f6r information om avgift ska du kontakta den aktuella ambassaden eller konsulatet eftersom de inte f\u00f6ljer samma avgiftsbest\u00e4mmelser som Migrationsverket.\n\n## Betala via bankgiro\n\nOm du inte ans\u00f6ker p\u00e5 webben betalar du avgiften via bankgironummer 5223-7005. IBAN kontonummer \u00e4r SE6912000000012810106908 och BIC/SWIFT-koden \u00e4r DABASESX (Danske Bank).\n\nI rutan \"Meddelande till betalningsmottagaren\" skriver du f\u00f6rnamn och efternamn p\u00e5 den person ans\u00f6kningsavgiften g\u00e4ller samt personnummer och/eller \u00e4rendenummer. Betalar du avgift f\u00f6r flera personer samtidigt anger du alla personnummer och/eller \u00e4rendenummer. Skriv p\u00e5 ans\u00f6kningsblanketten n\u00e4r och p\u00e5 vilket s\u00e4tt du har betalat avgiften.\n\n## Undantag\n\nJapanska medborgare kan ans\u00f6ka om arbetstillst\u00e5nd utan att betala n\u00e5gon avgift.\n\n"}