Överstinnan och Karl-Artur 


En gång for länge sen 
fanns det i Karlstad en överstinna, 
soml hette Beate Ekenstedt. 
Hon var så fin, och hon var så trevlig, 
och hon kunde skriva dikter, 
som var lika roliga som fru Lenngrens. 
Hon sa vackra saker till alla som hon råkade. 
Det var någonting romantiskt över henne, 
och den som en gång hade sett henne, 
kunde aldrig glömma henne. 


Hennes man, översten, var en präktig karl. 
Han skulle ha blivit högt uppskattad 
var som helst. Men i Karlstad var det ingen, 
som brydde sig om honom. 
Där tänkte man bara på den fina överstinnan. 
Två döttrar hade översten och överstinnan. 
De hade också en son, som hette Karl-Artur.

Överstinnan älskade honom över allt annat. 
Karl-Artur liknade sin mor. 
Han såg bra ut. Han hade stora, mörka ögon, 
och ett fint ansikte. I skolan 
var han duktig. Därför fick han studera 
vid universitetet i Uppsala. 


Varje vecka skrev han hem till sin mor. 
Han berättade om hur han steg upp 
klockan fem varje morgon. 
Sedan läste han i tolv timmar. 
Han berättade också hur billigt han bodde 
och att han varje dag gick till torget 
och köpte smör och ost och bröd 
i stället för att gå ut och äta. 
Överstinnan var så glad och stolt, 
att hon måste läsa upp dessa brev 
för sina vänner i Karlstad. 


Så gick det ett par år. 
Ibland kunde överstinnan bli lite otålig. 
Gick det inte lite långsamt med hans studier ? 
Men hennes vänner försäkrade då, 


att den examen, Som Karl-Artur skulle ta, 
den var så stor och svår, 
att det måste ta sin tid, 
innan han blev färdig med sin examen. 


När han hade studerat i sju terminer, 
skrev han hem till överstinnan, 
att han skulle avlägga ett prov 
i latinsk skrivning. Han sa vidare, 
att detta inte var något svårt prov, 
men det var nödvändigt att han blev godkänd. 
Så snart han hade klarat det, skrev han, 
skulle han resa hem till föräldrarna. 


Men det bar sig inte bättre, 
än att han blev kuggad i provet. 
Detta bekymrade honom inte så mycket. 
Han glömde nästan bort det under resan hem. 


Det hade just börjat skymma, 
när han kom fram till hemmet i Karlstad. 
Men vad i all världen stod på här? 
Hela huset var ju upplyst, det strålade 

som en kyrka på juldagens morgon. 


Slädar- med pälsklädda människor- kom farande, 
och alla var visst på väg till hans hem. 
Plötsligt blev han orolig. 
--Tänk om mamma har ställt till med kalas 
för att fira att jag har klarat provet! 

