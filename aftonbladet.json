[
{"contents": "11-åringen hittades efter att ha anmälts försvunnen tidigare på måndagen.En stor sökinsats inleddes efter att pojken inte kom till sin skola på morgonen.  Han sågs senast vid en annan skola i västra Göteborg, och det var där polisen fokuserade sin sökinsats.– Flera patruller deltar i sökarbetet. Vi vill uppmärksamma allmänheten att  vara vaksam, sa Andreas Odén, vakthavande befäl vid polisen region Väst.Polisen gick ut med signalement och pojken hittades senare i en park av en privatperson. I nyhetspodden Aftonbladet Daily pratar vi om varför fler personer försvinner, och om hur polisen arbetar när någon anmäls försvunnen.", "title": "11-årig pojke hittad efter sökinsats"},
{"contents": "Pensionerade lantbrukaren Olle Mårtensson, 89, bor kvar själv hemma på gården utanför Ystad.Varje dag vid 11.30-tiden sätter han sig och väntar på dagens höjdpunkt – att maten ska komma klockan 12.För dottern Gun och hennes två systrar är det en minst lika viktig trygghet. Då vet de att pappan får i sig något näringsriktigt, även grönsaker. – Han varken kan eller orkar göra någon sådan husmanskost själv, så han är jättenöjd, berättar Gun Mårtensson.– Och de som kommer runt 12 är jätteviktiga också för den sociala kontakten. Det betyder att han får någon att prata med. I hans ålder är det ju nästan inga vänner kvar längre. – Och för min del, som dotter, vet jag att att det kommer någon mitt på dagen, ser att pappa kommit upp och att allt är som det ska. Annars larmar de oss.Men snart kan det vara slut med detta.Socialförvaltningen gick 36 miljoner back förra året. Nu har siffran jobbats ner till 24 miljoner. Men kommunen, som styrs av M, L, KD med stöd av SD, förbereder ytterligare besparingar.– Vi har ju alltid kravet att ha en budget i balans, och att vi ska leverera, säger socialchef Dan Kjellsson. Det finns olika vägar att nå det. Det handlar om att försöka effektivisera våra arbetsprocesser. Men också inspirera, tänka om och tänka nytt. Därför ska kommunen sluta distribuera ett dagligt varmt mål mat till de äldre. Istället ska det från årsskiftet hänvisas till färdigrätter som de äldre köper från affären. Vid behov ska hjälp med uppvärmning beviljas. I en tjänsteskrivelse görs en konsekvensanalys där det sägs: ”Det kommer innebära en stor förändring för de medborgare som idag har matdistribution då det i så fall ersätts med färdigrätter.” Städning i bostäder är annat som det ska sparas in på. Istället för städning varannan vecka ska det nu ske var tredje, enligt förslaget som socialnämnden ska besluta om.I konsekvensanalysen heter det bland annat:”Det kan också skapa en negativ bild av socialtjänstens insatser då städning är en viktig del av vardagen för många medborgare.”Gun Mårtensson betecknar förslaget som bedrövligt.– Tänk dig att man inte själv kan så mycket, att det är därför man har städning. Tänk dig toaletten, hur ser den ut efter tre veckor? Hur ser det ut i köket, hygieniskt?– Jag anser att varannan vecka behöver vi städa. Orsakerna till underskottet i socialförvaltningen är inte nyanlända som i exempelvis Filipstad, enligt socialchefen Dan Kjellsson. Han anger flera förklaringar.– Det handlar inte bara om att det blir fler äldre utan också att insatserna är mer omfattande, säger han. Det finns en viss förskjutning ifrån hälso- och sjukvården och regionens ansvar – till kommunen. Och det påverkar ju vår organisation.– Vi har också en ökad volym när det gäller omhändertagande av barn och unga som far illa, till exempel. Och det är väldigt kostsamma placeringar även om vi jobbar med hemmalösningar och öppenvård. Sedan är det generellt volymökningar när det gäller funktionsnedsatta eller personer som behöver individ- och familjeomsorg.Socialchefen säger sig vara medveten om att den varma maten är en känslig fråga. – Men vi har haft en hel del bekymmer med att leverera varm mat, och kunna hålla den varm. Och utifrån en säkerhetsaspekt, när det gäller att leverera säker mat, så att det inte blir bakterier och så vidare, så det är inte helt enkelt.Frysta mikrorätter, som är kommunens alternativ, ger Gun Mårtensson inte mycket för. Hon ifrågasätter smakligheten, näringsinnehållet och befarar att det finns äldre som inte kommer orka laga till dem. Alla kanske inte ens har en mikrougn.Hon har inte märkt några problem med att maten som serveras inte skulle vara så varm som den ska.– Nej, pappas mat är alltid så varm att han får vänta en stund innan han kan äta den.Olle Mårtensson håller med.– Detta är katastrof tycker jag. Det är väldigt värdefullt och trevligt när de kommer hit. Man väntar på att de ska komma, så det har en social funktion, säger han.Hon är både är arg och ledsen och menar att kommunen verkligen sviker de gamla på många sätt. Också genom att tiden de ska få komma ut på promenad högst får vara en en timme i veckan. I praktiken något som ofta inte hinns med alls. Gun Mårtensson anser att det är fel att de äldre ska tvingas ta smällen när det ska sparas.– De är värda att ha det bra på sin ålders höst. De har varit med och byggt upp Sverige. Det är bara mänskliga rättigheter, tycker jag. Ett humanitärt tankesätt. Det är på något sätt en värdegrund för hur man ska ha det. ► Kommunen som staten lämnat: ”Blir förbannad”► Undersköterskorna hinner inte ens gå på toaletten► Lärare gråter när elevassistenterna försvinner i Kiruna► Aftonbladets chefredaktör: Därför granskar vi Sveriges kriskommuner► Svenska småstaden används som skräckexempel utomlands► Carina, 44: Jag vet inte hur jag ska få ihop det► Motala sänker värmen hos de gamla för att spara pengar► Kommunalrådet: De äldre kan ha filtar► Lena Mellin: Kommunerna krisar – det är på blodigt allvar► Bjurholms kommunchef om ekonomin: Miserabel► ”Jag har lust att anmäla kommunen till Lyxfällan”", "title": "Ystads kommun drar in varma maten till de äldre"},
{"contents": "12 september 2016 lämnade Ali–Reza sin dotter i lägenheten i Kortedala för att snabbt springa iväg och köpa cigaretter. Men han kom aldrig tillbaka till bostaden. Trots en omfattande kartläggning av Ali Reza vänner och bekanta var det först i augusti 2017 som fick ett genombrott i utredningen. Detta tack vare ett mycket detaljerat tips. – Tipsaren uppgav att det varit två gärningsmän och namngav en av dem – en 39-årig man, säger Sofie Konkell. Polisen gjorde en grundlig teknisk undersökning av 39-åringens lägenhet och hittade då en stor mängd blodstänk på väggar, golv och tak i vardagsrummet. Blodet tillhörde Ali. På vissa ytor hade spåren tvättats med rengöringsmedel. I november 2018 greps 39-åringen och i juli 2019 häktades en 36-årig medgärningsman. Enligt telefonanalyser hade han kontakt med Ali–Reza vid ett flertal tillfällen samma dag han försvann. Ali–Rezas kropp har fortfarande inte hittats. Rättegången startar den 8 oktober i Göteborgs tingsrätt. ✓ Artikeln uppdateras. ", "title": "Två personer åtalas för mordet på Ali–Reza"},
{"contents": "Det blåser snålt i Motala kommun. Förra året gick kommunen back med hela 20 miljoner. När politikerna nu måste spara får de ta till de knep som finns. Redan har man sänkt temperaturen i kommunhuset.Nu väntar de äldre. På kommunens äldreboenden sänks under hösten temperaturen med tre grader.– De ska inte sitta och frysa på sina hem, de kan till exempel ha filtar, säger kommunalrådet.Sverige blir allt mer delat. Medan vissa regioner bärs av framtidstro har andra stora utmaningar. Motala är bara en av de kommuner som har problem. Under 2019 räknar 110 av 290 kommuner med förlust, enligt en prognos från SKL, Sveriges kommuner och landsting.Under sex dagar skildrar nu Aftonbladet det Sverige som sviktar. Vi har rest i spåren av den våg av underskott som sveper fram över landet. Det handlar om kostnader som ska bäras efter det stora flyktingmottagandet, det handlar om unga som lämnar sina hemorter medan de äldre blir kvar. Men det handlar också om andra saker: om kommunala felbeslut, satsningar som slagit galet och statliga institutioner som drar sig tillbaka.Vi kommer att berätta om det som tonat fram under våra resor: Hur barn, unga och äldre drabbas.Men vi behöver din hjälp för att få hela bilden.Hur ser det ut i din kommun? Har nedskärningar slagit hårt? Vad händer när Sverige sviker?Hör av dig till oss på sverigesviker@aftonbladet.se.I nyhetspodden Aftonbladet Daily pratar vi om granskningen ”När Sverige sviker” där Aftonbladet granskar krisande kommuner i landet. ", "title": "Därför granskar vi Sveriges kriskommuner"},
{"contents": "Poliserna sköt ihjäl den unge mannen en tidig morgon. Det var den andra augusti 2018. Över ett år senare är skotthålen kvar i väggen i Vasastan, ser jag i ett tv-inslag.I februari var jag i Malmö och passerade en lyktstolpe där det varit skjutning. Vem som sköts minns jag inte och den som sköt är såvitt jag vet inte gripen.Men skotthålet genom lyktstolpen var kvar. Det finns en amerikansk teori om brottsbekämpning som kallas Broken Windows. Den går ut på att om samhället låter de yttre tecknen på förfall vara kommer dessa att eskalera. Det som tycks harmlöst eller betraktas som smärre störningar kommer att växa till något allvarligare. Så övergår trasiga rutor, fylleri, tiggeri och gäng som hänger i gathörnen till nedbrända hus, stölder, förslumning, rån och gängkrig.Skotthålen som får vara kvar är våra Broken Windows.Skjutningarna har blivit normala, en vardaglighet. Först när en försvarslös ung man, i sinnet ett barn, skjuts ihjäl får den döde ett namn, ett liv, en identitet. De andra är invandrare, \"kända av polisen\", och förblir skuggor även i döden.Vad hade hänt om samhället hade reparerat fönsterrutorna som dessa unga ligister en gång slog sönder? Jag menar fönsterrutor i bildlik mening men också bokstavlig. Om samhället hade förmått att ingripa tidigare.När trasiga rutor har blivit sönderskjutna lyktstolpar och perforerade väggar är det för sent.Någon säger: väggen perforerades av poliser i tjänst. Det var olyckligt men de gjorde sin plikt, de trodde de försvarade samhället.Sant. Men de var uppenbarligen panikslagna och sköt vilt. Varför var de panikslagna. Därför att vårt land har blivit vilda västern. Wilhelm Agrell, professor i konfliktforskning, publicerade nyligen en intressant artikel i Svenska Dagbladet. Han anser att svenska staten har förlorat sitt våldsmonopol. Polisen är numera en av flera beväpnade grupper som upprätthåller makt inom sina respektive områden.Har Agrell rätt är det extremt oroande. Våldsmonopolet är förutsättningen för maktutövning. Statens våldsmonopol är förutsättningen för ett civiliserat samhälle. Om det förloras försvinner statens möjlighet att upprätthålla elementär ordning, driva in skatter, behålla stora medborgargruppers lojalitet, bekämpa korruption och så vidare.Då kommer klanhövdingar, gangsterbossar och en och annan gängledare som inte är torr bakom öronen men har torrt krut i revolvern att upprätta enklaver. Därifrån sprider sig rötan in i övriga samhället.Då återstår för den skötsamma medelklassen att låsa in sig i Gated Communities. Bommar som öppnas elektroniskt till de slutna villakvarteren. Portvakter i de stängda bostadsrättshusen. Portvakter finns alltid att tillgå i ett samhälle där de lågavlönade är lågavlönade på riktigt. Privata vaktbolag. Murar med glasskärvor högst upp. Larmsystem. En del av detta ser vi redan. Svenska kommuner anlitar vaktbolag eftersom polisen är osynlig. Försäkringsbolagen gör egna utredningar när polisen lägger ner sina.Desperata politiker ser utvecklingen och famlar efter medel att stävja den.Den har redan gått så långt. En forskare hos polisen i Stockholm sa till mig: Är det ett par skjutningar under en period är det nästan riskfritt för dig att mörda någon. Alla polisens resurser är redan bundna.Medborgarna vänder sig bort från de etablerade partierna och ger sina röster till partiet som alltid sagt att allt är invandrarnas fel, till partiet som utlovar snabba och drastiska lösningar.Fortsättning följer.Allt detta kan man utläsa av några skotthål i en vägg och en lyktstolpe.Det gäller bara att vilja se.", "title": "Vi har skjutningar därför att vi inte ingrep mot krossade rutor"},
{"contents": "Under natten till måndag har det fallit omkring tio centimeter snö i trädgården i Kiruna berättar Jan Björk för Aftonbladet på måndagsmorgonen. – Dessutom snöar det fortfarande ganska kraftigt och yr en del så det blir att hålla sig inomhus en stund till tror jag. Enligt honom är nattens snöfall det första riktiga för säsongen. – Det är det första som fastnat i alla fall. Det är vitt överallt här. Under måndagen utfärdade SMHI en klass 1 varning för snöfall i Norrbottens inland, vilket kan ge ytterligare fem-tio centimeter snö i trakterna kring Kiruna. Men trots att Jan är van vid snabba väderomslag så är han ändå lite chockad.– Egentligen är detta inte speciellt tidigt om man tittar bakåt i tiden men man blir ju alltid lite förvånad över hur det kunde vara höst och barmark enda dagen och så alldeles vitt i dag. Även om detta inte är särskilt ovanligt så är ju lite spännande.Under morgonen låg temperaturen på minusgrader, vilket enligt Jan ger goda förutsättningar för att snötäcket ska kunna ligga kvar åtminstone över dagen.– Jag håller precis på att sätta på barnbarnet ytterkläderna så det blir nog lite utomhuslek idag i alla fall, säger Jan och skrattar. ", "title": "Jan om första snön: ”Vitt överallt här”"},
{"contents": "Ibland inträffar följande:Inbjudande reklam för ett plagg fladdrar i flödet och du drabbas av ett habegär som är plågsamt.Du klickar på en länk och kommer vidare till ingenting, plagget finns inte att köpa.Enter: Den orimliga känslan av att ha blivit bestulen på något man aldrig hade.Hennes & Mauritz, ni skrev att den vida klänningen i viskos skulle finnas för mig, här finns bara ett felmeddelande. Jag känner mig kränkt och arg. Ni har visat mig den, någonstans i universum finns den, jag ska ha den.Tyck inte att jag är löjlig om jag får be, det är inte jag som har fantiserat ihop klänningen och lockat mig in i en mörk värld av löjlig konsumtion och yta. Inget av detta är mitt fel.Häromdagen hittade en vän till mig en oköpbar klänning.Hon hittade den i andra delar av världen, men i både Irland och Kroatien var hennes storlek slutsåld. Globaliseringen fungerar väldigt dåligt, tänkte jag.– Det står att den kommer snart, vad betyder det? sa hon och såg lite spånig ut.Dagen efter dök klänningen upp, klickbar och allt. Och i den händelse internet skulle missförstå hennes uppmaning så la hon tre exemplar i sin korg och kunde sedan återgå till sitt vanliga liv.Nu är klänningarna här och jag har glömt fråga om de satt bra och om hennes liv känns mer värdefullt.Jag har själv nyligen haft en nära klänning-upplevelse.I början av sommaren såg jag den vackra vita skjortklänningen på Instagram.Om jag bara köper den klänningen så behöver jag aldrig mer ett sommarplagg. Jag ska älska den och vårda den och styla den. Jag ska aldrig mer be om något.Men klänningen stod inte att hitta, slut överallt. Trodde jag, tills jag insåg att den låg på reasidan. Jag kunde inte tro min lycka, klänningen fanns inom räckhåll, och till ett reducerat pris.Hela sommaren kände jag mig vacker och sval i mitt vita fynd.Men plötsligt var den försvunnen.Jag letade i garderober, mina egna och barnens, i tvättkorgar, i väskor och kassar. Veckorna gick.Så en dag stack det ut något ur högen med lakan på tvättstugans källargolv. Min klänning!Men bered er på sorglig twist i dramaturgin. Klänningen hade legat mot ett skabbigt rör och fått rostiga fläckar längst ner på fållen.Mitt fina fynd!Jag behandlar med medel från reklamen, utan framgång. Jag åker till affären och köper klorin, klänningen är ju ändå vit.Jag häller tre klunkar över fläcken och låter det ligga. I ett dygn låter jag klorinet verka.Och man behöver inte vara kemist för att gissa att det inte är hälsosamt för ett tyg som ska tvättas i trettio grader och strykas på ettans prick att frätas i en kemisk förening som är starkt dödande för alla vattenlevande organismer.När jag lyfte upp plagget så pulveriserades det framför mina ögon.Min tanke med den här texten var att konsumtionen och rostfläcken och det desperata försöket till räddning skulle appliceras på något större i samhället.Men jag lämnar det till er.", "title": "Klänningen förstördes framför mina ögon"},
{"contents": "Sverigedemokraternas historia på nationell nivå  är en framgångssaga. I varje val har stödet för dem åtminstone fördubblats. Undantaget är riksdagsvalet förra året då ökningen stannade på 36 procent.– Vi ska bli Sveriges största parti, sade Jimmie Åkesson trosvisst ett par år före förra valet. Och blev utskrattad.Nu är han på god väg.  Avståndet  till Socialdemokraterna är blygsamma 1,5 procentenheter eller omkring 97 000 väljare. Det är inget ointagligt försprång, snart kan SD vara förbi S. För tredje mätningen i rad är Sverigedemokraterna större än Moderaterna enligt Aftonbladet/Inizio. I riksdagsvalet förra året skilde det 2,3 procentenheter mellan partierna, i valet till Europaparlamentet åtta månader senare hade gapet krympt till 1,5 procentenheter. Och nu är alltså SD förbi.Att SD är en het potatis i svensk politik är ingen nyhet. Inställningen till dem sprängde det unika samarbetet i Alliansen i höstas. Det bildade också grunden till det omaka samarbete som nu styr stora delar av det politiska Sverige, Januariavtalet.Men hur de  andra partierna än vänt sig, vad de än gjort, har deras ansträngningar misslyckats. SD samlar allt fler väljare under sitt paraply hur mycket de andra än försöker åstadkomma motsatsen. Det senaste exemplet gäller samtalen om gatuvåldet och dödsskjutningarna. Sedan två unga kvinnor skjutits till döds med bara några dagars mellanrum träffades partierna för att slå näven i bordet och en gång för alla få bukt med gängkriminaliteten.Alla utom Sverigedemokraterna, det hade regeringen bestämt. M, L, C och KD protesterade mot särbehandlingen, men utan framgång.Det är precis så man ska göra om man vill ge SD ännu fler väljare. Man ska säga att de inte får vara med i helt normala sammanhang. Då inte bara antyder man, utan basunerar ut, att SD vet något som alla andra inte vet och att allmänheten inte tål att ta del av denna ”sanning”. Bästa sättet att göda SD om ni frågar mig. Mycket riktigt tar stödet för SD skuttet upp till den hittills högsta nivån i Aftonbladet/Inizio, 22,4 procent.  Allt annat hade förvånat. Mätningen påbörjades efter samtalen om våldet hade inletts och avslutades när de brutit samman. Om det är någon som vill ha fler tips om hur man får SD att växa kommer här några – helt gratis.Var oförskämd mot Jimmie Åkesson. Skaka inte hand med honom. Ge jättestor uppmärksamhet till SD:s förslag och säg, helst i kör, att de är urdumma. Särbehandla dem över huvud taget så mycket det går.Den som vill få SD att spela den roll de egentligen har i politiken, marginaliserad, kan i stället göra så här: Behandla dem ungefär som vilket parti som helst, det vill säga korrekt. Behandla deras förslag som du skulle behandla andras, det vill säga negligera allt bra, sätt fokus på allt dåligt . Det kommer sannolikt ge effekt.Socialdemokraternas tapp sedan valet, över fyra procent, är enkel att förklara. Det är oklart vad partiet står för utom att de vill ha makt, det är otydligt vad de vill och mycket de gör ger ett oproffsigt intryck. Partiledaren Stefan Löfven är ingen visionär och inte entusiasmerande. Så ett par ord om KD och C. Kristdemokraterna med Ebba Busch Thor i spetsen har tappat tre procentenheter sedan i maj och är nu tillbaka på sitt valresultatet.     Centern och Annie Lööf däremot har en svagt uppåtgående  trend sedan valet. Uppgången är 1,3 procentenheter.Sedan valet har de partier som står bakom Januariavtalet och statsbudgeten, S, MP, L och C, tappat drygt tre procentenheter. Medan högeroppositionen ökat med drygt fyra procentenheterVill du vara med och svara på Inizios undersökningar där vi tar reda på vad svenska folket tycker om olika frågor? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Bara 97 000 väljare skiljer SD från S"},
{"contents": "Medier världen över för en desperat kamp för att säkra läsare och tittare också i nästa generation. Det tar sig lite olika uttryck. Man värvar Youtube-stjärnor till sina webb-tv-program, låter influencers skriva kolumn i tidningen och rapporterar om Pewdipies öden och äventyr. Det låter kanske raljant, men det är inte alls min mening. Att förstå nästa generations intressen är livsviktigt för att medierna inte ska förlora sin relevans.Ibland blir tonträffen exakt. Plötsligt producerar norsk public service en tv-serie som bockar av alla tonårens stormvindar och elaka törnen på ett sätt som träffar rakt i den sjuttonåriga själen i Skandinavien, Italien, USA och Kina samtidigt. Ofta är det betydligt svårare att hitta rätt.Uppladdningen inför förra fredagens rekordstrejk var i princip obefintlig i svenska medier. Visst pratades det om det stundande klimatmötet i New York, men på torsdagen var det lite som skvallrade om att en av historiens största protestaktioner skulle äga rum dagen därpå. Dagens tonåringar behöver uppenbarligen inte Aktuellt eller Aftonbladet för att informera sig – en viktig lärdom för alla medier som över huvud taget vill överleva de kommande åren – de organiserar sin kamp på andra sätt. Klimatkidsen är panikslagna, stridbara och uppfinningsrika. Det är de som för mänsklighetens stora ödesfråga framåt och sätter press på makthavarna. Att vi ens hamnat där är genant förstås, men nu är det som det är. De unga klimataktivisterna litar inte längre på vuxenvärlden, och vem kan förebrå dem för det? Trots att skolstrejkerna uppmärksammats en hel del det senaste året är det tydligt att vare sig medierna eller politikerna har förstått kraften i den unga generationens globala vrede.Rapporterna från tonårsfronten har gällt skenande psykisk ohälsa och stressen kring kroppsideal och sociala medier. Att den så kallade curling-generationen över huvud taget skulle kunna uppbåda ett samhällsengagemang har aldrig ens undersökts. Vi har på något sätt utgått från att deras värld börjar och slutar med dem själva.Greta Thunbergs osannolika resa har porträtterats som just detta; en individuell metamorfos från ensamhet och depression till en status som profet med miljontals apostlar. Det är inget fel i den analysen. Men det Greta gjort, till skillnad från andra samtidsikoner eller, för all del, religiösa ledare, är att hon blivit ett språkrör för en frustration som redan höll på att koka över. Rösten för en hel generation som vägrar köpa vuxenetablissemangets ordsallad, eftersom de vet att de kommer att tvingas betala för koldioxidkonsekvenserna.68:orna ställde hela den gamla rådande världsordningen på ända på sin tid. Det brukar sägas att de aldrig riktigt försonades med sin föräldrageneration, att det mentala avståndet helt enkelt var för långt.I dag är det skolstrejk igen, efter den kanske mest klimatintensiva veckan i modern tid, och inget tyder på att stridsviljan försvagats. Väldigt mycket måste lagas väldigt fort för att sprickan mellan de unga och oss andra inte ska växa sig avgrundsdjup.", "title": "Greta Thunberg är rösten för en hel generation"},
{"contents": "I riksdagens gamla rökrum hölls i dag ett seminarium som den elakt lagde skulle kunna beskriva som konspirationsteoretikernas julafton.En mer välvillig blick på spektaklet noterar i stället en åldrad mans rörande kamp för en världsberömd sons fall från celeber hjältestatus till fängelsehåla.John Shipton heter fadern, en vänlig och lågmäld herre som åker världen runt för ”att väcka oss till medvetande om det övergrepp som begås mot Julian Assange”.Till riksdagen är han inbjuden av Amineh Kakabaveh, som under tumultartade och rubrikvänliga former hoppade av Vänsterpartiet för en månad sedan och nu framlider sina dagar som politisk vilde i den lagstiftande församlingen.Vid ett avlångt bord satt bland andra en representant för organisationen Iraksolidariet, en pensionerad överläkare, en aktivist från föreningen Nej till Nato, sammanlagt 10 grånade män och kvinnor med pigga blickar och bestämda ansiktsutryck.Tillställningar av detta slag brukar inte tilldra sig pressens intresse. Men en sen insläntrare visade sig representera en publikation som heter Magasin latino. Och en av herrarna berättade att han var gammal sportjournalist på Svenska Dagbladet som tagit avgångsvederlag och nu frilansar åt tidningen Proletären.– Lenin var djurgårdare, viskade han övertygande i mitt öra.Kakabaveh tog till orda och berättade att hon mejlat en inbjudan till samtliga 349 riksdagsledamöter, men att de alla var för rädda för att dyka upp.Åhörarna nickade instämmande, att Sverige just visade sig ha ett parlament fullt av ynkryggar som inte vågar se den obekväma sanningen i vitögat var inte en nyhet som förvånade denna församling.En dam upplyste om att Roger Waters, en gång i tiden frontfigur i Pink Floyd, hållit en konsert för endast Assange, något som den lömska pressen undvikit att rapportera.Arne Ruth, med ett förflutet som kulturchef på Dagens Nyheter och Expressen, höll ett kort anförande och lät sedan pappa Shipton ta över.Ett ansikte likt sin sons, uppenbart plågad, men inte bruten.Julian, berättade han på bildad australisk engelska, riskerar 175 års fängelse i USA.”Det är i praktiken en dödsdom ... Han har gått ner 15 kilo ... Två barn som inte får träffa sin far ... Högsäkerhetsfängelse i London ... Terrorister och mördare behandlas bättre ...”Utanför fönstret sliter en man med att måla om byggbodar som står på pråmar i vattnet: Det påstås att de har fel röd färg och att någon på Stadsbyggnadskontoret har blivit förbannad.Ja, det går att raljera över en församling som mest påminner om de original till privatspanare som länge samlades en gång om året för att dryfta sina rön om Palmemordet.Och visst går det att ha invändningar mot retoriska försök till att omvandla den frånvarande huvudpersonens dom på 50 veckors fängelse för brott mot brittiska borgensvillkor till en politisk bestraffning.Näsvist i överkant vore troligen att försynt harkla sig och påminna om hur CNN detaljerat och välunderbyggt i somras avslöjade att Assange förvandlade sitt rum på Ecuadors ambassad till en kommandocentral och tog emot ryska hackare bara dagar innan Wikileaks publicerade tiotusentals stulna mejl som kom att påverka det amerikanska presidentvalet 2016.Direkt impopulärt hade det sannolikt varit att ställa frågor om varför Shipton låtit sig bjudas till Syrien för att frottera med diktator Bashar al-Asad.Men världen skulle vara en sämre plats utan dessa idealister och särlingar av det slag som sökte sig till dagens seminarium.Och en åldrad man med vitt, spretigt hår, sliten kavaj och sorgsna ögon förtjänar att bli lyssnad på.Att utrymmet i vår tids rastlösa medier för hans berättelse är begränsat är strängt taget en helt annan historia.", "title": "Någon borde lyssna på Julian Assanges pappa"},
{"contents": "Vid 11-tiden larmades räddningstjänst och polis om en olycka norr om Boden. – Det ska vara ett tåg som kört på en personbil vid en obevakad järnvägsövergång. Nu är det helt stopp i tågtrafiken, säger Beisi Sundin, presskommunikatör vid Trafikverket.Två personer som färdades i personbilen avled. Deras anhöriga är underrättade om dödsfallen.Enligt SJ:s presstjänst ska ingen på tåget ha skadats. –Det finns inga fysiska skador hos någon ombord på tåget. Som vår rutin vid olyckor så tar vi vår personal ur tjänst och tar hand om dem. Det sker nu också och därför kör inte tåget vidare, säger Lina Edström, vid SJ:s presstjänst.Det finns inga indikationer på att tåget skulle ha spårat ur vid olyckan. Fotnot: I en tidigare text från TT uppgavs att två personer skadats lindrigt, vilket var felaktigt. ", "title": "Tåg och personbil i krock i Boden"},
{"contents": "✓ Skottsäker ✓ ”Flytande” pansar ✓ Exoskelett", "title": "Motordrivna ”stålmän” ska strida för USA"},
{"contents": "Tänk att det i vår tid, föddes en ledare, som fick oss att inse vilket sjukt och ansvarslöst ekorrhjul vi fastnat i.Tänk att det i vår tid, föddes en ledare, som fick oss att inse att enbart ekonomisk tillväxt inte kommer att köpa oss en hållbar framtid.Tänk att det i vår tid, föddes en ledare, som talar klokare än någon annan tidigare gjort.Tänk att det i vår tid, föddes en Greta, som fick vår värld att vakna. För hon har ju rätt: Allt måste förändras. Kanske är du är en av alla som inser att det är på riktigt. Att det inte går att vifta bort klimatmålen som trams. Att det här handlar om våra barns och barnbarns framtid. Att det är en fråga om nu. Inte sen, om det ska det finnas ett sen. Om du på riktigt vill få till en förändring, stanna inte vid ord. Låt oss ta det på allvar. För förändring är:Att våga. Att göra. Att fortsätta.Förändring kostar. Mest av allt, kostar det att erkänna att vi tänkt fel, gjort fel, varit egoistiska. Det är jobbigt att skrota löjliga ideal vi vant oss att sträva efter. Som att vi år efter år hittat på att vi ”måste” köpa höstens eller vårens nya look. Istället för att använda de hela kläder vi redan har hemma. Påhittat skit rätt ut sagt. En lögn som bygger på vår ängslan att vara inte vara snygga nog, rätt nog, vackra nog, vår oro att inte få bekräftelse eller en gillande kommentar.På riktigt, efter att i veckan ha sett diverse modeprofilers rapportering från Saint Laurents nya vår/sommar-kollektion för 2020 på Instagram där benrangel efter benrangel, med lår lika tunna som min underarm vingla framåt med döda, stirrande blickar, bära svindyrt efter svindyrt plagg i skimrande guld och svart. Se detta applåderas av så kallade modeprofiler världen över. I dag gör det mig illamående.Och då är jag den första att erkänna att jag förstås inte varit bättre än någon annan. Inte alls. Men på förhand nu alla troll, som kommer att fylla min mejlbox och konton med hat och påpekanden om vilken fet, ful, hycklande idiot jag är. Man får välja om. Och nej. Man måste inte göra allt på en gång. Man måste inte flytta ut till en koja och aldrig mer använda en dator. Men vi måste börja ifrågasätta hur vi lever våra liv. Det är dags att skärskåda lögnen vi byggt våra liv på.Mest pengar vinner inte. Exklusivaste kostymen vinner inte. Dyraste klockan vinner inte. För tiden för vår enfaldiga fåfänga har runnit ut. Det är dags att bryta med det gamla. Och börja det nya. Det är inte för sent. Men det är bråttom.Hållbara lösningar finns! DU kan göra skillnad. Sluta köp nya kläder du inte behöver (laga mer istället för att slänga, byt kläder med kompisar och kör second hand). Sluta käka kött (helst av allt testa att välja veganskt, men sväng åtminstone över till vegetariskt. Det är ju hur gott som helst). Engagera dig politiskt (håll exempelvis ögonen på regeringens beslut om Preemraffinaderiet i Lysekil. Byggs det blir det Sveriges största koldioxidutsläppare, som om det byggs innebär att 17 procent av Sveriges sammanlagda utsläpp av klimatpåverkande gaser – eller mer än vart sjätte ton – i så fall kommer att släppas ut från raffinaderiet i Lysekil. Alltså ett ökat utsläpp av växthusgaser från 1,7 miljoner ton till 3,4 miljoner ton per år från raffinaderiet).   Skaffa kunskap! Läs på om Parisavtalet och #agenda2030. Följ aktuell forskning. Ta in en föreläsare till ditt företag! Lär dig något nytt varje dag. Ju mer du lär, ju mer intressant blir det. Engagera hela ditt företag och din företagsledning i hur ni kan nå #agenda2030. Kan ni införa vegansk och vegetarisk mat som standard? Kan ni ändra era resepolicies? Har ni räknat på er miljöpåverkan och hur ni aktivt och starkast kan göra skillnad som företag? Med produktioner, nya tekniska lösningar för att lösa jobb på ett klimatsmartare sätt, transporter, utsläpp, investeringar, bilresor, transatlantiska flygresor, pappersutskrifter: Allt.När vi skrotar det gamla, plastiga och sjuka. Går vi fortare fram om vi lyfter varandra, påminner varandra, stöttar varandra.Hittar nya drömmar och nya friska vanor.Mitt tips: Börja med att bestäm dig och gör något nytt varje vecka! Ett steg i taget. Sprid kunskap om de nya steg, de förändringar du gör. Utmana någon annan att hänga på.För ja. Aktivism fungerar. Bli en changemaker. Börja i dag.Välj om, välj nytt. Du med.", "title": "Utlys klimatnödläge nu!"},
{"contents": "Larmet om en trafikolycka inkom vid 17.28 på söndagen. En buss och bil hade då krockat på Fjärestadsbacken i Helsingborg.Tre personer var inblandade i olyckan. Två personer färdades i bilen, medan den tredje satt i bussen, som enligt polisen ska vara en museibuss av äldre modell. Samtliga blev avförda med ambulans till sjukhus.Senare på kvällen meddelade polisen att en av de inblandade, en man i 20-årsåldern, har dött till följd av sina skador. Anhöriga är underrättade. Båda fordonen har tagits i beslag och olyckan kommer att utredas.", "title": "En död efter krock mellan buss och bil"},
{"contents": "Polisen jagade en stulen Audi i Märsta. I en rondell kraschade den. Två personer sprang från platsen, men efter några hundra meters språngmarsch kunde polisen gripa dem. Männen, 25 och 27 år gamla, identifierades av polisen.Men plötsligt dök det upp ett gäng på “10-15 personer”, där vissa var maskerade. “Jag uppfattar alla som män mellan 16 och 20 år gamla. De är aggressiva men inte våldsamma”, rapporterade en polis efteråt.De två gripna männen lyckades “i tumultet” lämna platsen.”Männen backar då undan och jag uppfattar det i efterhand som att de backade när de såg att våra misstänkta kunnat lämna. Min uppfattning är att om vi hade hållit kvar i våra misstänkte hade det blivit våldsamt. Jag tror inte att vi som ensam patrull hade kunnat hålla kvar dem”, enligt polisen.Händelsen inträffade i början av februari. Ingen ur gänget har identifierats, enligt åklagare Maria Hävermark.– Det dök upp ett antal personer på platsen, men det är överdrivet att säga att det var en fritagning. Det blev en hotfull situation, och då kunde de här två personerna springa därifrån, säger hon.I den kraschade bilen hittade polisen 262 000 kronor i kontanter. Dessutom fanns två pistoler, ett automatvapen och mängder av ammunition.Polisens analys visar att vapnen har använts vid inte mindre än nio skjutningar i kriminell miljö.Automatvapnet användes vid en skjutning i Tensta i januari – då en person utsattes för ett mordförsök. En av pistolerna – en Glock - användes bland annat förra sommaren då flera personer sköt på varandra. En kvinna träffades av en rikoschett i benet. De två männen vid bilen häktades i sin frånvaro och efterlystes. 27-åringen greps i slutet av april och 25-åringen greps i slutet av maj.– De har inte åtalats för skjutningarna. Jag kan inte åtala någon för att vapnen hittas i en bil långt senare, säger Maria Hävermark.Båda männen har dock åtalats för grovt vapenbrott. 27-åringen åtalades även för ringa näringspenningtvätt på grund av kontanterna som hittades. Han åtalades även för medhjälp till grov stöld då Audin stals från en bilfirma förra sommaren.27-åringen kopplas av polisen till en kriminell gruppering.Rättegången pågår, och enligt åklagaren är straffvärdet enbart för det grova vapenbrottet minst tre års fängelse.", "title": "Ungdomsgäng fritog kriminella från polisen – två åtalas"},
{"contents": "✓ Märkliga turerna✓ Hus för 21 miljoner utanför Barcelona✓ Noll kronor i deklarerad inkomst", "title": "Jonas Falk rymde under vattenfestivalen – på mc"},
{"contents": "✓ 100 poliser✓ 4 ton kokain✓ Lyxbåtar ", "title": "Jonas Falk greps i stor kokainhärva i Spanien"},
{"contents": "✓ Kommunen byggde crosshall – som nu står tom", "title": "Jättefiaskot har kostat invånarna 20 miljoner"},
{"contents": "På söndagseftermiddagen började snön falla i Norrbottens inland och snöandet ska fortsätta under kvällen, natten och en bit in på måndagen. Det är inte höstens första snöfall, men det är första gången det beräknas komma sådana mängder att SMHI:s kriterier för klass 1-varning uppfylls.– Under natten kan det komma två till fem centimeter och under måndagen ytterligare fem till tio centimeter, säger Ibrahim al-Mausawe, meteorolog vid SMHI.Under de följande dagarna råder höstrusk och ostadigt väder med en hel del regn.– Även under tisdagen kan delar av Norrland få snöfall och på onsdag kan det snöa i Dalafjällen. Generellt är det omslag till kyligare väder, säger Ibrahim al-Mausawe.Nästa måndag, den 7 oktober, är det Birgittadagen och varma dagar i början av oktober brukar kallas för brittsommar. Men den som hoppas på sommarens återkomst får vänta förgäves. SMHI:s prognos för nästa måndag visar ensiffriga temperaturer för hela landet, utom i Götaland där det som mest kan bli uppåt tio plusgrader mitt på dagen.Prognoserna för den kommande helgen är dock mycket osäkra, understryker Ibrahim al-Mausawe.– Den ena modellen visar högtryck, kallt och minusgrader och den andra modellen visar regn och blåst.", "title": "Vinterns första snövarning har kommit"},
{"contents": "✓ Kollega kvävdes till döds ✓ Högste chefen: ”Vi har ett problem”", "title": "Krisen i Navy Seals: ”Sett sig som gudar”"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "Därför blir älgarna mindre"},
{"contents": "Den demokratiska talmannen Nancy Pelosi meddelade i tisdags att representanthuset inleder en utredning för att ställa Donald Trump inför riksrätt.Trump har sedan dess haft några tuffa dagar – en period som präglats av en strid ström av utbrott på Twitter i takt med att Demokraterna dragit åt tumskruvarna.Presidenten anklagas för att i ett telefonsamtal den 25 juli försökt att pressa Ukrainas president Volodymyr Zelenskyj att utreda presidentkandidaten Joe Biden och dennes son Hunter Biden.Sonen arbetade under pappans tid som Barack Obamas vicepresident för ett ukrainskt gasföretag.Uppgifterna kom via en visselblåsare, men har därefter bekräftats i en sammanfattande utskrift av telefonsamtalet som Vita huset offentliggjort.Trots utskriften kallar den republikanske senatorn Lindsey Graham anklagelserna för hörsägen.– För mig liknar det här en politisk fälla. Allt är hörsägen. Du kan inte ens få en parkeringsbot baserat på hörsägen. Visselblåsaren hörde inte samtalet, säger han till CBS och tillägger att han har ”noll problem” med telefonsamtalet.Adam Schiff, ordförande för representanthusets underrättelseutskott, förklarar i sin tur att det inte fanns något annat val än att inleda en utredning.– Det allvarliga är att presidenten använder sitt ämbetes makt för att tvinga en utländsk nation att hjälpa hans presidentkampanj genom att återigen lägga sig i vårt val, säger han till NBC News.Av visselblåsarens anmälan, som även den offentliggjordes under förra veckan, framgår också att USA vid tillfället för samtalet mellan Trump och Zelenskyj frös sitt militära stöd till Ukraina.Visselblåsarrapporten visar dessutom att Trumps personlige advokat Rudy Giuliani varit i kontakt med ukrainska tjänstemän för att diskutera bland annat Biden.Giuliani har bekräftat detta – med tillägget att han fick hjälp av det amerikanska utrikesdepartementet i sina kontakter.Enligt Adam Schiff är utredningens fokus att klarlägga om Donald Trump brutit mot sin presidented genom att be Ukraina om hjälp, om det var lämpligt att blanda in Rudy Giuliani och om Vita huset använt det frusna stödet som påtryckningsmedel.Demokraternas första konkreta drag i utredningen kom i fredags. Underrättelseutskottet skickade tillsammans med två andra utskott ett föreläggande till utrikesminister Mike Pompeo, om att han senast den 4 oktober ska överlämna dokument rörande Trump-regeringens kontakter med Ukrainas regering. ”Om du inte kan eller vägrar att rätta dig efter föreläggandet ska det utgöra bevis på att du försökt förhindra representanthusets riksrättsutredning”, skrev utskotten i brevet till Pompeo.Utskotten kallade även fem diplomater vid utrikesdepartementet till förhör, däribland USA:s speciella sändebud i Ukraina Kurt Volker – som senare samma dag oväntat avgick från sin post.Riksrättsutredningen fortsätter under den kommande veckan med flera inplanerade förhör.Kurt Volker frågas ut av kongresspolitikerna på torsdag, dagen efter som USA:s tidigare ambassadör Marie Yovanovitch förhörs.Volker är omnämnd i visselblåsarens rapport och ska ha bistått Rudy Giuliani i kontakterna med Ukraina. Även detta har den pratglade Giuliani bekräftat genom att visa upp en sms-konversation med Volker i direktsänd tv på Fox News.Det är oklart varför Volker hoppade av jobbet som sändebud, men en källa med insyn säger till CNN att han i alla fall planerar att dyka upp på utfrågningen den 3 oktober.Chefsutredaren Michael Atkinson – som var den som först tog emot visselblåsarens anmälan och sedan vidarebefordrade materialet till justitiedepartementet – frågas ut bakom stängda dörrar på fredag. Adam Schiff vill inte ge några tidsramar för riksrättsförfarandet och det är svårt att säga hur lång tid det kommer att ta.Men andra demokrater hoppas att ett förslag om riksrätt ska kunna vara klart lagom till Thanksgiving, i slutet av november. Då kan en omröstning i det demokratledda representanthuset hållas innan årsskiftet, rapporterar nyhetsbyrån AP.Vilka andra som kommer att kallas att vittna återstår att se. Men politikerna har sagt att de vill prata med de Vita huset–medarbetare som närvarade vid Trumps telefonsamtal med den ukrainske presidenten samt Rudy Giuliani.Högt på Demokraternas önskelista står även ett förhör med visselblåsaren själv.Adam Schiff säger till ABC News att politikerna kommit överens med personen att vittna och att det kan ske ”väldigt snart”.– Vi kommer att få visselblåsarens ofiltrerade vittnesmål. Nu vidtar vi alla möjliga säkerhetsåtgärder för att säkerställa att vittnesmålet kan ges utan att visselblåsarens identitet röjs, säger han till tv-kanalen.Om representanthuset beslutar att anklaga Donald Trump för maktmissbruk går ärendet vidare till senaten för rättegång.Senaten kontrolleras av Republikanerna. Där krävs två tredjedelars majoritet för att fälla Trump och avsätta honom som president.", "title": "Riksrättsutredningen: Visselblåsaren kan förhöras inom kort"},
{"contents": "Haklappen har sålts sedan augusti 2019 i alla Ikeas varuhus. Nu dras den tillbaka. – Vi har fått rapporter om att knappen på Matvrå haklapp i blå och röd färg kan lossna, vilket kan vara en risk för kvävning. Därför väljer vi som försiktighetsåtgärd att återkalla Matvrå haklapp i blå och röd färg, säger Emelie Knoester, affärsområdeschef på IKEA of Sweden.Det finns varianter av haklappen i andra färger som inte berörs av återkallelsen.Kunder som köpt haklappen uppmanas att omedelbart sluta använda produkten och i stället lämna tillbaka haklappen. Man behöver inte visa kvitto. ", "title": "Ikea återkallar haklapp – risk för kvävning"},
{"contents": "Larmet om att en person skjutits kom 03.34 under natten mot måndagen.– Ingen är gripen, säger Mikael Lindh, vakthavande befäl vid polisen i region Syd.En plats i centrala Kristianstad har spärrats av för en teknisk undersökning.– Det är inne i någon form av bostadsområde, säger Mikael Lindh.Den skottskadade personen har förts till sjukhus. Det finns inga uppgifter om flera skadade.Finns det vittnen?– Det är folk som har gjort iakttagelser, ja, säger Mikael Lindh.", "title": "Person skjuten i bostadsområde – plats avspärrad"},
{"contents": "Kuslig är den, mitt vuxna livs mest romantiska insikt.När jag träffade Anna var hon allt jag behövde i livet. Förstavalet på mobilen, måltavlan för kyssarna, följeslagaren på museerna. Tröstaren, dryckessystern, snackpåsen, komikern, uppmuntraren.Hon lärde mig om kamerahus, jag henne om innebandytaktik, åtminstone grunderna till ett solitt försvar. Jag lagade mat och hon strök sig mot min rygg, låtsades att köket var en trång korridor och hon glömt något på andra sidan. Vi pratade, pratade. Irriterat märkte vi hur umgänget gradvis förändrades. Varför ville hon inte lyssna på min americana i bilen? Varför följde jag inte med på hennes yoga? Varför ringde jag inte direkt från jobbet när jag var ledsen utan väntade till frukosten?Jag beskriver inte en förälskelse som övergår i vardag, den där tvååriga urvattningen, utan en längre process. Vi är kvar i den fem år efter bröllopet, trots att vi blir kärare och köper hus och planerar framtiden. Det verkar som att vi i tyst samförstånd samlar resurserna på ett par områden och släpper andra, som i sällskapsspelet kalaha där kulorna börjar jämnt utspridda men snart klustras där de gör mest nytta. I dag är jag inte längre allt för Anna. Mitt uppdrag är inte att bistå alla hennes behov, heller inte att skvätta ut alla mina tankar över henne, som om jag vore Jackson Pollock och hon en blank femmetersduk.Sorgligt? Jag finner det romantiskt. Det är renande att få välja tolv eller sexton områden där ens partner är viktigast – tramset, middagarna, vårt barn, naturen, sexet, den vaga drömmen om att restaurera trämöbler – och skita i resten. Varken delta eller stå i vägen. Bara frigöra tid och vara unnande.  Anna skulle aldrig uttrycka sig såhär mekaniskt och stelt om vårt känsloliv, hon skulle hellre använda ord som ärlighet och tillit och mognad, men jag tror att vi tycker likadant.Det finns inget skamligt i att söka sig till kompisar eller familj ibland. Det betyder inte att relationen är hemsk. Man får prata om hemligheter, kameror och innebandy med en annan utan att belasta samvetet eller känna sig otrogen.Det var allt jag ville säga.Eller ja, jag önskar att texten var slut där, men ett kusligt stycke kvarstår. För i samma stund som kalahakulor flyttas och skålar lämnas tomma uppstår risker. Tänk om våra resurser bara räcker till de dagliga sysslorna, tänk om allt det roliga läggs ut på entreprenad. Tänk om partnern blir en avstjälpningsplats för besvären medan vännerna får skratten, snusket och flummet.Jag inbillar mig inte längre att Anna är min spegelbild, men om vi inte är helheten så vilken sorts hälft? Får vi behålla gravallvaret och dårgarven men outsourca det tråkiga mellanregistret?Jag skriver inte det här från andra sidan, utan står mitt i sorteringen och undrar genuint vad som ska hända. Jag tror att vi svängt in på en väg som leder till något bra, jag och Anna, men ser risker i varenda dike.Och det gör mig nervös.", "title": "Om vi inte ska vara allt för varandra – vad händer då med oss?"},
{"contents": "Som väntat menade regeringen allvar med hotet att på nytt sänka min skatt.Att alliansregeringarna på sin tid gång på gång sänkte skatten för den ekonomiskt mest gynnade minoriteten var inte förvånande, eftersom det är fullt normal högerpolitik att ta från de fattiga och ge till de rika.Men om en socialdemokratisk regering slår in på samma väg? Det är ju käpprätt mot gammal klassisk socialdemokratisk ideologi på den tiden Socialdemokraterna var socialdemokrater.Jo jag vet, finansminister Magdalena Andersson säger att det är Centerns fel. I skattefrågor är partiledaren Annie Lööf lika höger som värstinghögern. Men regeringsmakten är alltså värd vissa eftergifter och priset den här gången blir slopad värnskatt, bibehållna religiösa privatskolor och fortsatt ökade klassklyftor. Högern är ideologiskt för ökade klassklyftor. Man beskriver det som rättvisa, exempelvis däri att medborgare som fått möjligheter till högre utbildning har rätt till ökade klassklyftor. Annars bleve det ju ”skatt på utbildning” och därmed orättvist. Det är bara det att de flesta av dem som får möjlighet till högre utbildning kommer från ekonomiskt och socialt gynnsamma omständigheter och att nästan alla de som kommer från fattiga förhållanden har en mindre, mycket mindre, chans. Högerns skattepolitik syftar till att bevara och förstärka de klassklyftorna.Men få högerpartister säger öppet att de gillar växande klassklyftor eller, (den kristna varianten), att det är Guds mening och till och med står i Bibeln: ”Åt dem som har skall varda givet”.Sådan uppriktighet skulle sannolikt inte gå hem i stugorna. Högerns eviga problem är ju att föra en politik som gynnar några enstaka procent av befolkningen och ändå sopa hem röster från alla andra. Alltså måste man formulera sitt krav på växande klassklyftor mer snårigt elegant, gärna som förment nationalekonomisk vetenskap. För att nu ta det här med den slopade värnskatten. Den gäller knappt fyra procent av befolkningen, i huvudsak män med de högsta inkomsterna. Alla som tjänar några och sextiotusen kronor i månaden betalar efter den brytpunkten fem procent extra i skatt, något som de flesta av oss inte ens märker.Högerargumentet för att avskaffa denna föga betungande skatt blir då att det vore lönsamt. Om vi sänker skatten för de rikaste får vi nämligen in mer skatt, påstår man.Hur paradoxalt det än verkar är det där en ständigt upprepad formel, till och med i liberal press: ”Med lägre skatter arbetar fler, så man förlorar inte heller pengar till välfärden” (DN:s ledarsida senast 18 september). Okej, vi prövar den tanken på värnskatten. Jag ska alltså få en skattesänkning på fem procent. Enligt högern innebär det att jag genast skulle skriva fler kolumner och böcker och att fler människor skulle börja skriva kolumner och böcker med samma flit.Det är givetvis nonsens. Men mitt exempel var för udda och extremt? Kanhända. Men skulle landets direktörer, börshajar, läkare, statsråd, Ica-handlare, finansjurister och rocksångare bli flitigare av en skattesänkning på fem procent?Det kan ju inte ens de högerpartister som ständigt upprepar detta ”vetenskapliga” argument tro. Men deras problem är alltså att de inte öppet kan medge att de gillar växande klassklyftor av ideologiska skäl. Den vetenskapliga sanningen om rika människors flit till följd av minskad skatt formulerades tydligast och mest brutalt av nationalekonomen Milton Friedman, Nobelpristagare i ekonomi, ekonomisk rådgivare åt president Ronald Reagan och Chiles diktator Augusto Pinochet.Hans hyllade ekonomiska teori innehöll dessutom ett andra steg. När de rika blev flitigare satte de sån fart på hjulen att välståndet ”sipprade ner” (the thrickle down theory) till de fattiga. Alltså var det bra för de fattiga om man sänkte skatterna för de rika.Å andra sidan skulle de fattiga bli latare om de fick mera pengar. Därför bör man dra in på alla former av ekonomiskt stöd till de fattiga (”arbetslinjen” på svenska). Således är det lika vetenskapligt att minska på ekonomiskt stöd till de fattiga. Desto bättre, eftersom sådana besparingar kan användas till att ytterligare sänka skatterna för de rika, så att de fattiga får det ännu bättre.Detta är såklart inte ”vetenskap”, Nobelpris hit eller dit, utan vanlig högerideologi i ekonomisk maskeradkostym. Vilka besparingar som måste till för att täcka statens inkomstbortfall från värnskatten är än så länge oklart. Knappast Försvarsmakten, snarare vård och omsorg.Det hör till saken att stora delar av den ekonomiskt mest gynnade klassen är tämligen oberoende av skattesatser, eftersom man kan reglera sin skatt efter behag. Exempelvis kan rika författare välja skattenivå mellan 0 och 90 procent, liksom många andra bland de särskilt gynnade.Ingenting av detta är vetenskap, bara ideologi, som synes. Men mången kommer nu att meddela mig att jag skriver socialistagitation.Jajamensan! Den gyllene regeln från den forna socialdemokratin lyder: ”Till var och en efter behov – från var och en efter förmåga”.", "title": "Naturligtvis blir ingen flitigare av en skattesänkning"},
{"contents": "Inuti taxin hittade tulltjänstemän vid Öresundsbron två resväskor med sammanlagt 65 kilo amfetamin. Nu döms en 29-årig man till fem och ett halvt års fängelse och utvisning efter avtjänat fängelsestraff.Själv har han sagt att han nog förstått att det var narkotika i väskorna när han kom över bron i maj, men att han inte visste vilken sorts narkotika eller vilken mängd det var. Han utförde smugglingen under hot, hävdar han. Om han vägrade skulle hans anhöriga skadas. Den uppgiften har åklagaren inte motbevisat, men ett eventuellt hot fritar honom inte från ansvar för smugglingen, skriver Malmö tingsrätt i domen.Brottet bedöms som synnerligen grov narkotikasmuggling, dels på grund av den stora mängden narkotika, dels eftersom smugglingen var ett led i en organiserad narkotikahandel.", "title": "Avslöjades med 65 kilo amfetamin i taxi"},
{"contents": "Det var under torsdagseftermiddagen som medlemmar på PRO, Pensionärernas riksorganisation, blev påhoppade av barn. Medlemmarna hade spelat bingo i Kronogården rörde sig hem efter 17.00 tiden. Då ska de mötts av barn som kastat sten och skrikit skällsord mot dem, rapporterar P4 Väst.  Enligt radiokanalen har händelsen fått föräldrarna till barnen att reagera och nu planeras det en gemensam ursäkt. P4 Väst uppger också att det enligt uppgift från PRO:s ordförande Lars-Ove Blomryd ska ett eller flera barn komma till torsdagens möte för att be pensionerna om ursäkt.Under måndagen ska Trollhättans kommun ha ett möte med Pensionärernas riksorganisation, PRO för att diskutera händelsen. Kommunen har även gjort en orosanmälan gällande barnen.", "title": "Barn kastade sten på pensionärer – tvingas be om ursäkt"},
{"contents": "På måndagskvällen samlas boende i Lomma och Bjärred  för att protestera mot kommunens planer på att säga upp hyreskontrakt för flyktingar som bott i kommunen i två år eller mer. – Vi vill ställa upp och ställa oss bakom den lista som kommunens rektorer skrivit. Vi tycker att man bör sätta barnen i centrum och vi tycker att Lomma kommun är en rik kommun, som borde kunna lösa det här, säger Bjärredsbon Rune Nilsson, till SVT Nyheter Skåne.Bakgrunden till manifestationen är ett upprop som 21 av kommunens rektorer skrev till kommunstyrelsen, den 19 september. Uppropet löd: ”Mot bakgrund av den förhandsinformation vi har fått kring beslut som förväntas fattas i socialnämnden den 30 september kring etableringsstöd för familjer som nu nått tvåårsgränsen i Lomma kommun, vill vi skolledare i kommunen uttrycka en stor oro och förtvivlan. Genom att göra nyanlända familjer med permanent uppehållstillstånd hemlösa, lever vi, Lomma kommun, inte upp till den värdegrund vi säger att vi står för – öppenhet, respekt och ansvar.”Manifestationen äger rum utanför kommunhuset i Lomma, med start klockan 18.00. ", "title": "Boende i manifestation för flyktingfamiljer "},
{"contents": "Skalen från ett 60-tal dödade flodpärlmusslor har hittats, enligt Länsstyrelsen i Västerbottens län.Arten är fridlyst och varje mussla kan vara upp till tre hundra år gammal.Det rapporterar P4 Västerbotten.Flodpärlmusslan är starkt hotad och enligt Malin König, ansvarig för åtgärdsprogrammen för hotade arter på Länsstyrelsen, kan massakern ha stora effekter på artens överlevnad.– I så här små populationer är problemet att det kanske bara finns 100 individer. Att då ta upp 60 stycken som kan vara 200-300 år gamla, det gör  jättestora konsekvenser på det här beståndet, säger hon till P4 Västerbotten.Händelsen är nu polisanmäld.", "title": "Musselmassaker i Västerbotten"},
{"contents": "Efter en larmrapport om sexuella övergrepp mot barn och unga på Grönland inleder den danska regeringen en akutinsats, rapporterar Sveriges Radio Ekot.Åtta gånger fler fall av sexuella övergrepp anmäls per invånare på Grönland än i Danmark. Orten Tasiilaq i östra Grönland har drabbats värst. I samhället med 2 000 invånare anmäls runt 40 fall av sexuella övergrepp mot barn varje år.I våras visade en rapport från statens institut för folkhälsa att vart femte barn som föddes på Grönland under 1990-talet utsatts för sexuella övergrepp.Danmark skickar i ett första skede psykologer och socialrådgivare till Tasiilaq, och de båda regeringarna ska sedan analysera hur fortsatt hjälp ska se ut.", "title": "Dansk hjälp efter övergreppslarm på Grönland"},
{"contents": "\"Jag kände Johnsons hand på mitt lår under bordet. Han klämde till det\", skrev Edwardes i en artikel i The Sunday Times och tillägger att hon berättade om händelsen för en kvinna på middagen som suttit vid Johnsons andra sida.Kvinnan hade svarat att hon varit med om samma sak, enligt Edwardes.Artikeln publicerades i söndags – samma dag som Konservativa partiet inledde sin kongress där huvudfrågan att lämna EU den 31 oktober ligger på bordet.Johnson nekar, i en tv-intervju under måndagen, bestämt till att ha rört kvinnan på ett opassande sätt.På följdfrågan om han anser att kvinnan hittat på sin berättelse svarar han:– Jag säger bara vad jag har sagt, och jag tror att det allmänheten vill höra är vad vi gör för dem och för landet och våra satsningar för att ena landet, säger han.", "title": "Johnson nekar till tafsanklagelser"},
{"contents": "✓ Beslagtog hel herrgård ✓ ”Betydligt mer effekt än de flesta förslagen”", "title": "Idén: Avskräcka – genom att ta lyxprylarna"},
{"contents": "► ”Jag förlorade mitt första barn i samband med förlossningen och jag fick mycket skador både fysiskt och psykiskt. Det är nästan sex år sedan och jag lider av posttraumatiskt stressyndrom på grund av att jag inte fick inte kejsarsnitt. Om de hade lyssnat på mig och gjort kejsarsnitt hade mitt barn varit vid liv i dag.”– Fatima► ”Jag blev tvingad att föda vaginalt. Jag hade gjort ett snitt och en vaginal förlossning med skador tidigare och blev sedan tvingad att föda vaginalt igen. Jag fick den allvarligaste skadan man kan få.”– Linda► ”Jag blev också förlöst med akut kejsarsnitt då livmoderhalsen inte öppnade sig. Det var förskräckligt. På förlossningsavdelningen fick jag hög feber, kräkningar och värk men de beslutade inte om akut kejsarsnitt förrän efter 24 timmar. Jag vet inte om jag vågar få ett andra barn.”– Demet► ”Vår dotter dog en vecka före planerat kejsarsnitt i min frus mage, och min fru blev akut sjuk. Trots upprepade rop på hjälp om att ta ut vad som skulle bli vår förstfödda dotter så vägrade dom hårdnackat att göra någonting.”– Janne► ”Fick akut kejsarsnitt med min pojke född 2012. Det var en förlossning i kaos som kunde slutat riktigt illa. Jag fick kämpa för planerat snitt med min dotter, som föddes 2016. Jag skrek högst och blev hörd. Men vägen dit var krokig.”– Louise► ”Jag fick höra att jag var omoralisk och oetisk som tvingade läkare till en onödig operation. Det ledde till en anmälan och en muntlig ursäkt och sjukhuschefen över telefon.”– Frida► ”Jag fick skador efter min första förlossning och blev rekommenderad att överväga snitt inför nästa, men läkarna vill inte ens samtala om det. De ansåg inte att jag var tillräckligt skadad. De tycker att det är bättre att jag opererar mig efteråt.”– Liza► ”Barnmorskor tar ogärna hjälp från läkare som har spetskompetens. Många barnmorskor är väldigt påstridiga och försöker få kvinnor att föda vaginalt. Kejsarsnitt är nästintill tabu, detta måste få ett slut.”– Cecilia► ”Min fru, som är sjuksköterska, bad och bönade om att få kejsarsnitt när vår son var på väg att födas. Hennes egna erfarenhet från hemlandet Brasilien blev en skarp kontrast då personalen på sjukhuset hela tiden pushade henne att  försöka lite till.”– Glenn", "title": "Läsarnas berättelser: ”Vår dotter dog”"},
{"contents": "Det blev traumatiskt då 22-åriga Benedikte Johansen i Kristinehamn födde sitt första barn. – Det var jättejobbigt. Min livmodertapp öppnade sig bara sju centimeter, och sedan tog det stopp. Det slutade med att jag födde med ett akut kejsarsnitt. När Benedikte blev gravid igen gjorde hon upp en förlossningsplan tillsammans med specialistmödravården.– Vi bestämde att försöka med vaginal förlossning först. Men om det tog för lång tid så skulle jag få kejsarsnitt. Men inte heller den andra förlossningen blev som Benedikte hoppats. När sonen Wincent kom till världen var hon nära att mista livet. – Redan under det första dygnet på sjukhuset kände jag att det inte skulle gå att föda vaginalt. Jag sa det till läkarna, men de ville att jag skulle försöka lite till. – De gav mig också läkemedel för att sätta igång förlossningen, trots att vi kommit överens om att jag inte skulle få några preparat. Jag hade så otroligt ont. Jag bara skrek och skrek.Det var först på den tredje dagen som personalen gick Benedikte till mötes. Då hade Wincents hjärtslag försvagats. – Han andades inte när de fick ut honom. Både jag och min sambo fick panik. Läkarna lyckades få igång Wincents andning. När Benedikte hörde det drabbades hon av en total kollaps. – Jag hörde att de ropade mitt namn men jag kunde inte svara eller göra någonting. Det var som att jag var förlamad. Allt runtomkring blev svartvitt. Benedikte hade drabbats av septisk chock, blodförgiftning, och hjärtstillestånd. Läget var mycket allvarligt. – Jag fick en adrenalinspruta som gjorde att mitt hjärta började slå igen. – Till slut gick allt bra för både mig och min son. Men det var en oerhört hemsk upplevelse. Innan drömde jag om att få ett tredje barn, men nu skulle jag aldrig våga det. De senaste veckorna har Aftonbladet rapporterat om Rasha och Caroline, som dog i samband med att de födde barn. Efter publiceringarna har ett stort antal kvinnor hört av sig och berättat om hur de fått kämpa för att få föda med kejsarsnitt.Socialminister Lena Hallengren säger i en kommentar till Aftonbladet att hon blivit berörd av läsarnas vittnesmål. – Jag känner med kvinnorna och deras familjer. Det är starka berättelser. – Vi ska ha en trygg och säker förlossningsvård. I det ingår att beslut om vilka medicinska insatser som krävs är vårdprofessionernas uppgift. Självklart tycker jag att varje kvinna ska känna sig lyssnad på och bli tagen på allvar av vården för de skäl hon och hennes anhöriga ger för kejsarsnitt.Regeringen har gett Socialstyrelsen i uppdrag att undersöka hur valet av förlossningsmetod går till, samt vilka kriterier som gäller för akuta kejsarsnitt. Kartläggningen ska vara klar den 30 december.– Jag vill se vad myndigheten redovisar i sin slutrapport innan året är slut och utifrån det bedöma ifall det finns behov av åtgärder på området, säger Lena Hallengren.", "title": "Benedikte, 22, höll på att dö under förlossningen"},
{"contents": "Det var i december förra året som polis larmades till en återvinningsstation vid en parkeringsplats i Mölnlycke öster om Göteborg.På plats påträffades en svårt knivskuren kvinna som dog av sina skador. Strax efteråt greps hennes ex-make misstänkt för mordet. På måndagen dömdes Rizgar Akram Abdulrahman, 49, till livstids fängelse för mord. Han dömdes även för grovt vapenbrott och olaga hot.Kammaråklagare Lotta Nielsen har tidigare uppgett att mordet på kvinnan var planerat och hedersrelaterat.– Det finns vittnesuppgifter och andra uppgifter som tyder på att det var med avsikt att återupprätta familjens heder som mannen gav sig i väg beväpnad med kniv och pistol för att mörda kvinnan, har hon tidigare sagt till SVT Nyheter. – Han accepterade inte att kvinnan gift om sig med en ny man.Kvinnan, som var i 40-årsåldern, hade några år tidigare separerat från sin ex-make, som hon har två barn med, och därefter träffat en ny man som hon gifte sig med.Något som varken ex-maken eller hans släktingar kunde acceptera. Den nu döda kvinnan ska därefter ha levt under hot från ex-maken och har tidigare polisanmält honom samt ansökt om kontaktförbud – något som inte beviljas.Hon har även vid upprepade tillfällen antytt för både familj, vänner och arbetskollegor samt myndighetspersonal att hennes liv kan vara i fara.Enligt åtalet misstänks Rizgar Akram Abdulrahman ha begett sig till kvinnans bostad och överfallit henne bakifrån och knivhuggit henne upprepade gånger i både bröstet, halsen och nacken i samband med att hon skulle slänga sopor.Han ska även slagit ex-frun i huvudet med en pistol som han försökt skjuta henne med men misslyckats.Ex-maken ska även ha hotat kvinnans nya make genom att säga att han kommer göra honom ”handikappad” och därefter visat huggande rörelser mot knäna.Rizgar Akram Abdulrahman nekar till brott men medger delar av händelseförloppet.PODD Tio års granskning av dödade kvinnor Lyssna: ► iPhone ► Acast ► Spotify  Eller ⬇️ Klicka på PLAY-knappen ", "title": "Ex-make dömd till livstid för hedersmord på kvinna"},
{"contents": "Visselblåsaren som larmade om att president Trump den 25 juli försökte pressa Ukrainas president att utreda presidentkandidaten Joe Biden och dennes son Hunter Biden kan snart vittna i kongressen. Det vittnesmålet är tänkt att i så fall ske anonymt, för att säkerställa visselblåsarens säkerhet. Men Donald Trump anser att han förtjänar att möta den person som anmält det eventuellt åtalbara telefonsamtalet mellan honom och Ukrainas president Volodymyr Zelenskyj.Det skriver han i en rad Twitterinlägg.”Som varje amerikan har jag rätt att få möta min anmälare, särskilt när den här anmälaren återgett ett perfekt samtal med en utländsk ledare på ett helt felaktigt och bedrägligt vis”, skriver USA:s president bland annat. Trump har under hela den riksrättsprocess som nu startats av Demokraterna  nekat till anklagelserna, och kallat det hela en häxjakt. Han jämförde också vid ett anförande i förra veckan den anonyme visselblåsaren med en spion, som förr i tiden hade dömts till dödsstraff, skriver Los Angeles Times. Enligt demokraten Adam Schiff, vars utskott leder utredningen i representanthuset, ligger fokus nu bland annat på att klarlägga om Donald Trump brutit mot sin presidented genom att be Ukraina om hjälp. Förutom rapporten från visselblåsaren har Vita huset också offentliggjort en sammanfattande utskrift av telefonsamtalet mellan Trump och Zelenskyj.Någon tidsram för riksrättsåtalet finns ännu inte, men flera demokrater hoppas att ett förslag om riksrätt ska kunna vara klart lagom till Thanksgiving, i slutet av november. Då kan en omröstning i det demokratledda representanthuset hållas innan årsskiftet, rapporterar nyhetsbyrån AP.Om representanthuset beslutar att anklaga Donald Trump för maktmissbruk går ärendet vidare till senaten för rättegång. Senaten kontrolleras av republikanerna och där krävs två tredjedelars majoritet för att fälla Trump och avsätta honom som president.Från ukrainskt håll har en talesperson till Zelenskyj sagt att man inte vill ha något med riksrättsdramat att göra. – Vi räknar USA till våra vänner, vår strategiska partner. Det som händer där är deras inrikespolitiska spel. Vi vill inte vara del i det på något sätt, sa Andriy Yermak i en ukrainsk tv-kanal sent i går, enligt nyhetsbyrån Reuters. I nyhetspodden Aftonbladet Daily pratar vi om de senaste turerna kring USA:s president Donald Trump.", "title": "Trump om visselblåsaren: ”Förtjänar att möta min anmälare”"},
{"contents": "På Centerpartiets stämma i Karlstad fattade partiet beslut om att man ska verka för att omskärelse av pojkar som inte sker av medicinska skäl ska förbjudas.Beslutet väckte omgående hård kritik, bland annat från Judiska Centralrådet och Förenade Islamiska Föreningar i Sverige. Om det genomförs går det inte att leva som muslim eller jude i Sverige, menade de. En enig partistyrelse hade yrkat avslag på motionen, men de fick se sig överkörda av ombuden. Partiledaren Annie Lööf beklagade ombudens beslut och sa att man nu skulle analysera frågan.– Det här är inget som vi kommer att skriva riksdagsmotioner om, sa hon till TT.Men tidigare har Annie Lööf själv drivit på för ett förbud mot manlig omskärelse.I en motion i riksdagen från 2007/08, då hon fortfarande hette Johansson, krävde hon att lagen om förbud mot könsstympning av kvinnor skulle göras könsneutral så att den även omfattar omskärelse av omyndiga pojkar.I motionen, som hon skrev till sammans med Staffan Danielsson, argumenterar Lööf på ett likande sätt som de som krävde ett förbud på stämman.Motionen skrevs i en tid när kvinnlig omskärelse var vida omdiskuterat. Det tycker både Lööf och Danielsson är bra, men samtidigt vill de se samma tuffa regler för pojkar.”Manlig omskärelse är visserligen ofta ett mindre ingrepp jämfört med den kvinnliga, men för den skull innebär den inte en mindre kränkning av den personliga integriteten”. De skriver också:”Utöver det principiellt mycket tvivelaktiga att efter födseln förändra en människas kropp innebär omskärelse före myndighetsåldern ett allvarligt ingrepp mot barnets integritet eftersom föräldrar oåterkalleligt fattar beslut om sina barns kroppar”.Lööf och Danielsson diskuterar i motionen också de religiösa aspekterna av ett förbud. De skriver att kulturella och religiös sedvänjor ska bemötas med respekt, men att ”det finns gränser för vad ett modernt samhälle, baserat på mänskliga rättigheter, såsom rätt till sin egen kropp, kan acceptera.”Annie Lööf säger i en kommentar till Aftonbladet: – Det stämmer att jag har motionerat om detta för 12 år sedan som ny riksdagsledamot, men jag ändrade uppfattning bara något år efter det, säger hon.C-ledaren fortsätter: – Under min tid som partiledare har partistyrelsen förordat avslag på det här förslaget på flera stämmor men denna gång valde stämman, mot partistyrelsens vilja, att fatta det här beslutet. Jag beklagar det. Men nu har partistämman beslutat detta och vi kommer i likhet med alla andra beslut analysera hur vi ska hantera det.", "title": "Lööf krävde förbud mot manlig omskärelse"},
{"contents": "Svenska arkeologen: Vi ska inte underskatta forntidens människor", "title": "Märkliga fyndet från Rysslands Atlantis"},
{"contents": "Experten: ”Det rimmar illa med den moderna bilden av vikingarna som kulturbärare, upptäckare och uppfinnare.”", "title": "Sminkade män, knark och rituella våldtäkter"},
{"contents": "De två gripna är 21 respektive 26 år gamla. Bägge har anhållits. De kom själva in till receptionen på Rättscentrum i Malmö och anmälde sig. Därefter greps de och anhölls sedan av en jouråklagare. Under fredagen kommer de misstänkta männen att förhöras och dna-topsas.Det var den 6 juni 2019 som Anna, 30, tillsammans med vänner begav sig till Folkets park i centrala Malmö för att fira nationaldagen. En stund efter midnatt, vid klockan 00.30, lämnade Anna för en kort stund sina vänner. Då dök två för henne okända män upp. Bakom en buske i nära anslutning till en av ingångarna till Folkets park ska männen ha överfallit och våldtagit Anna. Det var först när hon lyckades skrika på hjälp och uppmärksamma andra i parken om vad som skedde som männen ska ha avbrutit övergreppet och lämnat  platsen. – Anna fick hjälp att kontakta polisen och en patrull kom till platsen, säger förundersökningsledare Cecilia Wolfgramm. När gärningsmännen lämnade Folkets park missade de dock en mycket viktig detalj. En övervakningskamera kunde fånga de båda misstänkta männen när de lämnade platsen. Polisen valde till slut att släppa övervakningsfilmen på de misstänkta männen. – Detta är ett grovt brott som skett. Vi har två gärningspersoner som ska ha utfört detta. Vi vill veta vilka de är och behöver allmänhetens hjälp med att identifiera männen som syns på bilderna, sade Cecilia Wolfgramm under torsdagen. Anna heter i verkligen något helt annat. ", "title": "Två gripna för överfallet på Anna"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "De som kom – granskningen av flyktingvågen"},
{"contents": "Aftonbladet kritiseras för att i ett webb-tv-inslag inte ha redovisat en forskares inställning till påståenden om bristande etik och miljonfiffel. Däremot anser nämnden att tidningen haft grund för påståenden om oegentligheter.Tidningen publicerade under maj och juni 2018 ett flertal artiklar och tv-inslag på sin webbplats om en forskare på Karolinska Institutet (KI) och överläkare på Karolinska Sjukhuset (KS).Under rubriker som ”Anklagas för miljonfiffel och etiskt agerande” publicerade tidningen uppgifter om att forskaren misstänktes för att ha använt sjukhusets laboratorium för privat syfte och bedrivit forskning på hästceller utan tillstånd. Tidningen redovisade i flera artiklar läkarens inställning samtidigt som man påstod att ”KI skakas av en ny skandal” med syftning på Macchiarini-affären. Sjukhusledningen intervjuades och förklarade att det inträffade är olyckligt.Tidningen berättade också att forskaren polisanmälts för att ha utnyttjat sin ställning för egen vinning. Enligt uppgifter till tidningen från forskarens kollegor ”rann” pengarna iväg utan att någon satte stopp och att han genom sin charm ”förblindat” sina chefer som såg honom som den ”store forskaren”.Forskaren sade upp sig från KI och lämnade då sina forskningsprojekt som han fått 20 miljoner för att slutföra, bland annat för att genomföra kliniska tester på patienter. Enligt uppgifter till tidningen hade forskaren gett orealistiska förväntningar till patienter.AnmälanForskaren anmälde publiceringarna till PO. De uppgifter som tidningen lämnat var direkt felaktiga eller tagna ur sitt sammanhang. Tidningen hade därmed inte uppfyllt kraven på att återge korrekta nyheter och underlåtit att kritiskt granska källorna till sina uppgifter.Forskaren påpekade också att han till skillnad mot Macchiarini inte dömts för eller ens delgivits någon misstanke om oredlighet i sin forskning. Han tillbakavisade också påståendena att han skulle ha uppträtt oetiskt gentemot patienter och att tidningens påståenden om att han ”misstänkts för miljonsvindleri” saknade grund. Tidningens svarI sitt svar på anmälan citerade tidningen ur den revisionsrapport som KI beställde. Enligt rapporten ansågs forskaren ha agerat ”illojalt gentemot KI och KS” bland annat genom att ingå enskilda avtal med två amerikanska företag. Avtalen har gett forskaren miljontals kronor i ersättning.Enligt tidningen fanns det ett allmänintresse att berätta om forskaren och även namnge honom med tanke på hans ställning och de belopp det rörde sig om. Som grund för sina påståenden att forskaren lurat svårt sjuka personer hänvisade tidningen till flera källor bland personalen som bland annat berättade att sjukvårdspersonal av etiska skäl vägrade fullfölja vissa arbetsuppgifter åt forskaren.PO:s bedömningI sina slutsatser förklarar PO att det finns ett stort allmänintresse att beskriva och granska forskarens verksamhet och agerande mot patienter. PO anser det också motiverat att publicera forskarens namn och bild.Enligt PO är påståendet om ”miljonsvindleri” nedsättande för forskaren. Läsaren förleds att tro att det är svindleri i sin juridiska betydelse som avses trots att forskaren inte delgivits misstanke om något brott. Enligt PO är det vidare av betydelse att anmälaren påstås ha agerat i strid mot forskningsetiken och att det inte funnits etiskt godkännande för verksamheten.PO menar också att forskarens inställning till anklagelserna inte redovisats i de tv-inslag som tidningen publicerat.Sammantaget har forskaren därmed förorsakats en oförsvarlig publicitetsskada.Pressens Opinionsnämnd bedömningPO anser att tidningens påstående att anmälaren misstänks för mångmiljonsvindleri leder läsaren till att tro att det är den juridiska betydelsen som åsyftas, något som det saknas belägg för. Pressens Opinionsnämnd delar inte den bedömningen. Svindleri är ett brott som riktar sig mot allmänheten, t.ex. att någon sprider vilseledande uppgift för att påverka priset på varor eller värdepapper (se 9 kap. 9 § brottsbalken). Det framgår tydligt av publiceringarna att påståendet inte avser svindleri i denna juridiska betydelse, utan den mer allmängiltiga betydelsen; att förfara ohederligt eller bedrägligt. Tidningens påstående baserar sig på den polisanmälan där KI gör gällande att det lidit skada motsvarande mångmiljonbelopp. Så som också PO ansett har det funnits belägg för påståendet att anmälaren misstänks ha tillskansat sig pengar som hör till forskningen. Nämnden anser därför att det inte finns grund för klander i detta avseende.Tidningen har angett att anmälaren misstänks för att ha brutit mot etiska regler och utnyttjat laboratoriet till privata ändamål. Tidningen grundar sina uppgifter på den utredning KI lät utföra, på egna källor, intervjuer med företrädare för bl.a. den institution där forskningen pågick och på att KI polisanmält anmälaren för misstänkt brott mot etiktillstånden. Med hänsyn till det underlag tidningen haft får publiceringarna anses ligga inom ramen för vad som är pressetiskt försvarbart. Inte heller i denna del finns det därför anledning att klandra tidningen.När det slutligen gäller frågan om bemötande finns det beträffande artiklarna inget att anmärka på hur anmälaren getts möjlighet till bemötande eller hur hans inställning har redovisats. Däremot är det en klar brist att anmälarens inställning inte har redovisats i webb-tv-inslagen, särskilt eftersom dessa även återfunnits utan koppling till artiklarna. Den som enbart tar del av publiceringarna via webb-tv får därmed ingen information om hur anmälaren ställer sig till det som påstås. I detta avseende bör därför tidningen klandras för att ha åsidosatt god publicistisk sed.Detta är en förkortad version av Pressens Opinionsnämnds beslut. Beslutet i sin helhet finns tillgängligt på PO:s/PON:s hemsida www.po.se.", "title": "Aftonbladet kritiseras av Pressens opinionsnämnd"},
{"contents": "Positionerna har varit låsta sedan mötet mellan Nordkoreas diktator Kim Jong-un och USA:s president Donald Trump i Vietnam i februari.Det avbröts i förtid utan något avtal om kärnvapennedrustning.Tidigare i veckan bekräftade både Nordkorea och USA att samtal ”på arbetsgruppsnivå” skulle återupptas i helgen – något som av allt att döma sker i Sverige.Redan under torsdagsmorgonen kom uppgifter från den sydkoreanska nyhetsbyrån Yonhap att Nordkoreas chefsförhandlare Kim Myong Gil skulle flyga till Stockholm på en enkelbiljett från Peking.Planet landade enligt TT på Arlanda vid 18.30-tiden på torsdagen. Tre andra nordkoreaner följde med i delegationen.– Vi är på väg mot förhandlingar med USA på tjänstemannanivå, sa Kim Myong Gil till Yonhap strax före avfärd från Peking.– Eftersom den amerikanska sidan har sänt nya signaler har jag höga förhoppningar och är optimistisk och jag är även optimistisk rörande resultaten.Samtalen sker i direkt ljus av Nordkoreas senaste testuppskjutning, den elfte bara i år, som skedde under natten mot onsdagen, svensk tid.Nordkorea uppgav i ett uttalande att de avfyrat en ny sorts robot från en ubåt och släppte under torsdagsmorgonen bilder som visar hur en missil bryter vattenytan och fortsätter upp i skyn.USA hävdar å sin sida att roboten inte alls sköts upp från en ubåt.– Vi bedömer att det var en ballistisk kort- till medeldistansrobot. Och jag anser att vi inte har något som tyder på att den avfyrades från en ubåt, utan snarare från en havsbaserad plattform, sa överste Pat Ryder, talesperson för Pentagon, under torsdagen.Inget tyder på att de planerade samtalen i Sverige äventyras av uppskjutningen.– De vill prata och vi ska prata med dem, sa Donald Trump vid en tv-sänd presskonferens utanför Vita huset på torsdagen.På frågan om Nordkorea gått för långt genom det senaste robottesten svarade han:– Vi får se.Nordkorea och USA träffades för samtal i Stockholm så sent som i januari, inför det havererade toppmötet i Hanoi. Den gången ägde mötet rum på en exklusiv konferensanläggning utanför Stockholm.", "title": "Nordkoreas förhandlare på plats i Sverige"},
{"contents": "”En hållbar asylpolitik förutsätter också att den som beviljas uppehållstillstånd möter ett inkluderande samhälle där varje individ utifrån sina förutsättningar och utan allt för lång väntan, kan uppnå egen försörjning, självständighet och deltagande i samhällslivet.”Så formulerar regeringen sina mål med asylpolitiken. Fyra år efter flyktingkrisen är det långt till den målsättningen för många av de som kom hit. Under 2015 sökte drygt 163 000 personer asyl i landet och som mest anlände 10 000 asylsökande i veckan, främst från Syrien, Afghanistan och Irak. Den här granskningen inleddes i maj 2019. Med hjälp av SCB:s integrationsdatabas för sjukförsäkring och arbetsmarknadsstudier (LISA) har vi bland annat tagit fram statistik över försörjning för dem som kom 2015 och som i dag har permanent uppehållstillstånd. Aftonbladets granskning visar även att :– Många av de som kom 2015 och som var välutbildade har flyttat vidare, vi har därför ett stort matchningsproblem på arbetsmarknaden, säger kommunalrådet Johanna Odö. – Industrierna har ett mycket begränsat behov av personer helt utan erfarenhet och utbildning. Kommunen är en stor arbetsgivare i Norberg, men inte heller där finns det särskilt många jobb för någon som är ny i landet. – Även om vi hade pengar för att anställa fler så skulle vi inte finna de personerna bland de som står utanför arbetsmarknaden i vår kommun i dag, säger Johanna Odö.Nationalekonomen och professorn Per Lundborg anser att lösningen finns i fler enklare jobb som inte kräver utbildning. – Sverige är ett av världens mest högteknologiska länder där vi rationaliserat bort enklare jobb. Därför är kunskapsgapet för stort för många av de flyktinginvandrare som kommer hit. Per Lundborg  ser framför sig en arbetsmarknad som mer liknar den i USA. – Det är enda sättet om vi ska lyckas med integrationen annars kommer vi under en lång tid att ha en stor grupp utanför arbetsmarknaden. Men Lundborg är inte oemotsagd. – Först och främst så kommer de enklare jobben att rationaliseras bort och ersättas av billigare och mer effektiv teknik, säger Hans Lööf, även han professor i nationalekonomi, men vid KTH.– Det finns internationell forskning som snarare tyder på att man stigmatiserar en del av befolkningen med arbeten som inte når upp till någon slags miniminivå, säger han. Sverige har en högre sysselsättningsgrad bland människor som kommit som flyktinginvandrare än andra europeiska länder. – Sverige är ett högkostnadsland. Det är dyrt att leva här, om du då har en grupp som inte klarar sina levnadskostnader genom det arbete de utför måste de ändå gå till socialen för att få hjälp med sin försörjning. Hans Lööf jämför flyktinginvandrare med en annan grupp där många står långt från arbetsmarknaden: unga män som bara har grundskoleutbildning. – Det är en grupp där sysselsättningen minskar mest, om man däremot ser på flyktinginvandrare ur ett längre perspektiv så är tendensen tvärtom positiv, det talar för att det är utbildningsgrad snarare än härkomst som är avgörande på arbetsmarknaden. ► Så många flyktingar placerades i din kommun ► Silva flydde till Sverige – vännen blev kvar i läger ► Hösten som förändrade Sverige - och världen► Vad hände med de som kom 2015? Här hittar du all vår statistik► Här hittar du hela granskningen ”De som kom” I nyhetspodden Aftonbladet Daily pratar vi om granskningen ”De som kom” där Aftonbladet undersöker hur det gick för dem som kom hit under flyktingkrisen 2015. ", "title": "60 000 flyktingar fick uppehållstillstånd – så många har fått jobb"},
{"contents": "Det var tidigt på morgonen den 2 augusti 2018 som polis sköt ihjäl 20-årige Eric Torell efter larm om en beväpnad man i stadsdelen Vasastan i Stockholm. På plats bedömde poliserna situationen som hotfull och avlossade totalt 25 skott.Totalt tre skott träffade, varav två i ryggen, och ett av dem var direkt dödande.Efteråt visade det sig att Eric Torell, som hade både autism och Downs syndrom, hade rymt hemifrån med ett leksaksvapen.På torsdagen kom domen som frikänner de tre poliser som åtalats för brott i samband med dödsskjutningen.Enligt Stockholms tingsrätt befann sig de två poliser som sköt i en inbillad nödvärnssituation sa. Rätten anser det inte heller bevisat att polisinsatschefen underlåtit att handla på ett korrekt sätt.– Det kan tyckas anmärkningsvärt att poliserna sköt hela 25 skott vid tillfället men den frågan har alltså inte varit föremål för tingsrättens straffrättsliga prövning utan det har i huvudsak handlat om två skott, säger rättens ordförande, chefsrådmannen Erik Lindberg i en kommentar.Åklagaren hade yrkat på att den 31-årige polis som sköt det dödande skottet borde dömas för vållande till annans död med villkorlig dom och böter som följd, medan den 36-årige polisen som sköt det andra skottet i ryggen borde dömas för tjänstefel.Enligt åklagaren har nödvärnsrätten upphört när Torell vände ryggen till.Åklagaren ansåg även att polisen som ledde insatsen borde dömas till dagsböter för tjänstefel för att inte ha vidtagit de åtgärder han borde. Men tingsrätten konstaterar att utredningen inte stödjer åklagarens argumentation om händelseförloppet utan att det kan finnas andra tänkbara händelseförlopp. Varken den medicinska eller den tekniska utredningen har kunnat slå fast turordningen på skotten, eller på mannens närmare rörelsemönster och kroppsposition vid träffarna.– Det har inte heller bedömts som rimligt att poliserna i den inbillade extremt hotfulla situationen skulle ha stannat upp mellan de näst sista och sista skotten när övriga 23 skott som avlossats i snabb följd har godtagits. Poliserna slutade att skjuta när de upplevde att hotet inte längre kvarstod, säger chefsrådmannen Erik Lindberg i en kommentar.– Det inträffade är naturligtvis en stor tragedi för alla inblandade parter men förstås främst för den unge mannens familj. Oavsett utgången i målet har förhoppningsvis rättegången kunnat bidra till att räta ut några frågetecken om hur detta tragiska kunde inträffa.Poliserna har genomgående nekat till brott och under förhandlingen förklarat hur de kände att de befann sig i livsfara, och att händelseförloppet var mycket snabbt.Tingsrätten uppger att en nämndeman har ansett att polismännen som sköt borde dömas för brott, men varit enig med majoriteten gällande polisinsatschefen. I nyhetspodden Aftonbladet Daily pratar vi om fallet Eric Torell – och om detaljen som kan avgöra i rätten. ", "title": "Poliser frias efter dödsskjutningen av Eric Torell"},
{"contents": "Hon kan nu gå vidare från medieuppmärksamheten och rättegången och få lite lugn och ro, säger Katarina Söderberg.– Men saknaden och sorgen efter Eric kommer vi ju få leva med resten av våra liv.Inför rättegången hade Katarina Söderberg en tydlig önskan: att få svar på vad som hände morgonen den 2 augusti 2018 då hennes son sköts till döds av polis. I mångt och mycket har hon nu fått de svaren, tycker hon.– Jag har fått en inblick i hur poliserna tänkte och vad det var de såg framför sig. Och deras rädsla och alla de här sakerna, jag kan förstå och respektera det med tanke på vad de hade för information.Däremot har hon svårt att förstå att poliserna inte var mer inställda och förberedda på att de kunde möta en farlig person, vilket larmet handlade om.Hennes förhoppning är att hennes sons död ska kunna leda till förändringar i samhället.– Man kan tänka sig att polisen tar lärdom av detta, att man blickar inåt och gör förändringar för att öka polisernas möjligheter att läsa av människor med funktionsnedsättningar. Kan man öka kunskapen lite grann kanske riskerna för att något liknade sker igen kan minimeras.En stor del av åtalet gällde endast de två kulor som träffade Eric Torell i ryggen. Katarina Söderberg hoppas att man också tittar på insatsen som helhet för att se vad som gick fel i upprinnelsen till skjutningen, och hur det kan åtgärdas i framtiden.– Man får inte glömma att de ändå sköt 25 skott. Jag förstår att de i lagens mening är oskyldiga, och jag litar fullt ut på Sveriges domstolar, men jag har svårt att tro att man ser det som en lyckad polisinsats.", "title": "\"Får inte glömma att de sköt 25 skott\""},
{"contents": "Polisen larmades 00.06 under natten mellan torsdag och fredag.– En anmälare ringde om att en person blivit misshandlad i Hammarby. När vi anländer påträffar vi en man med skottskador, säger Anders Bryngelsson, presstalesperson vid Stockholmspolisen.Mannen fördes till sjukhus med ambulans.– Polisen har genomfört en teknisk undersökning på platsen, säger Anders Bryngelsson.Ärendet rubriceras som grov misshandel. Ingen misstänkt gärningsman har gripits.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Man skjuten i södra Stockholm – skytt söks"},
{"contents": "Till en början trivdes 29-åriga Elin bra med jobbet som biträdande platschef på ett Espresso House i Skåne. – Jag kom överens med alla. Men efter att platschefen märkt att jag hade koll på kollektivavtalet och våra rättigheter så skar det sig mellan henne och mig.När en månad återstod av provanställningen berättade Elin för sin överordnade att hon var gravid. Två dagar senare kallades hon till ett möte. – Jag var inte orolig när jag kom till mötet. Allt funkade ju bra. Jag trodde att vi bara skulle prata om fortsättningen på min anställning. Sammankomsten blev kort. – Både distriktschefen och platschefen var med. De sa direkt att jag inte skulle få jobba kvar. Sedan bad de mig skriva under några papper som låg på bordet. – Jag blev chockad. Jag sa att jag ville prata med facket innan jag gjorde något annat. Med hjälp av fackliga företrädare fick Elin till ett nytt möte med höga företrädare för Espresso House. – Det var flera chefer i Skåne med, och en flög ner från Stockholm. Då sa de att skälet till att jag fick sluta var att jag inte kom överens med platschefen, säger Elin. – Men jag hade 13 kollegor som intygade att jag samarbetade bra med alla. Deras förklaring höll inte.Arbetslagstiftningen förbjuder negativ särbehandling av gravida. Enligt Diskrimineringsombudsmannen kan det även gälla vid provanställningar.Elin slöt en överenskommelse med företagsledningen som innebar att hon fick en månadslön i skadestånd. – Men det var inte till så stor hjälp. Det var en oerhört stressande situation att vara gravid och arbetslös. Dessutom hade vi precis köpt hus. Under de senaste dagarna har Aftonbladet i flera artiklar rapporterat om missförhållanden på Espresso House, som är en av Nordens största kafékedjor. Vittnesmålen från såväl nuvarande som tidigare anställda har strömmat in. Det handlar bland annat om obetald övertid, hårda chefer och uteblivna löner. Elin arbetade på fikagiganten 2015. Hon är inte förvånad över vittnesmålen. – Det bara fortsätter. Jag tycker att det är konstigt att de inte granskas hårdare, för de behandlar inte sina anställda bra.I en skriftlig kommentar till Aftonbladet uppger Patrik Odstam, driftchef på Espresso House, att han ser allvarligt på uppgifterna från personalen.”Vi är kollektivavtalsanslutna och har regler och rutiner som ska följas kring övertid, fasta anställningar och provanställningar”.Enligt Elin är dock respekten för reglementet mycket bristfällig.– De följde inte bestämmelserna i kollektivavtalet alls. Det var extra tufft för oss som var arbetsledare för vi fick aldrig betalt för övertid. Cheferna menade att det ingick i vår lön, men vi tjänade inte så mycket mer än de andra, säger hon.– Det var hemskt att jobba på Espresso House. Ingen litade på en och man blev kollad hela tiden. Stina Möller, Sverigechef på Espresso House,  skriver i ett mejl att bolagets ”generella hållning” är att det är oacceptabelt att avsluta provanställningar på grund av graviditet. Hon uppger också att  företaget har vidtagit flera åtgärder efter Aftonbladets rapportering. ”I era artiklar har det framförts saker som tyvärr inte har fungerat hos oss. Vi ser såklart allvarligt på dessa händelser. Vi har redan inlett ett arbete med att förbättra våra rutiner, kommunikationsvägar och ledarskap”.”Många av våra ledare är unga chefer och där behöver vi hela tiden jobba med att utveckla och stötta dem i sin roll. Vi är en stor organisation och ibland går det fel och då är det viktigt för oss att dra lärdom av det och utveckla oss framåt.”", "title": "Elin berättade att hon var gravid – fick sluta på Espresso House"},
{"contents": "Tillsammans med sin make, Solna-sonen Anders Karlsson, 55, driver den 54-åriga belgiskan sedan 1991 det europeiska bageriet och caféet Berolinas i Glendale i Kalifornien.I glasmontrarna till den gulmålade enplansbyggnaden säljer de 30 sorters matbröd, närmare 40 sorters kaffebröd och en rad tårtor.– Prinsesstårtan är vår storsäljare, förstås. Men för fyra år sedan införde vi prinstårtan. Den har samma fyllning som prinsesstårtan, men med choklad. Den gillar amerikanerna, säger hon och skär upp en trekant av den smarriga skapelsen till Aftonbladets utsände.Det här med smaklökar kan att döma av Younas erfarenheter ha geografisk påverkan. Kanelbullarna och vetelängderna med kanel och kardemumma är inget som omedelbart faller invånarna på andra sidan Atlanten i smaken.– De tycker de är lite torra. Generellt är amerikanerna mer inne på wienerbröd, säger bageriägaren. En annan uppförsbacke hon stött på i kontakt med kunderna är garneringen med pärlsockret.– Sånt är inte vanligt här. Många tror att det är saltkorn, säger hon med ett skratt.Men under de 28 åren sedan hon och maken lämnade konditori Baronen på Fleminggatan i Stockholm har hon märkt hur den svenska fikatraditionen sakta men säkert vinner mark i USA.– Svenskarna håller på sina traditioner och tar med dem hit. På fredagar, lördagar och helger är det packat här.En av dem stammisarna är Mikael Andersson, säkerhetschef på en amerikansk bank.– Jag bor i Pasadena, en och en halv mil bort. Jag kan inte leva utan svenskt kaffebröd, säger han och visar upp en påse bullar. Läggningen har spritt sig till hans fru, Shelley.– Hon är amerikanska med kinesiska rötter. I början hade hon ingen aning om vad det här var, men nu är hon lika inne på det som jag. I morse ringde hon och påminde mig om att jag måste komma ihåg bullarna.Bara i Sverige väntas på kanelbullens dag 250 000 kilo mjöl, 185 000 kilo smör och 7000 kilo kanel gå åt för att tillfredsställa svenskarnas kaffebrödssug.Också på Berolinas blir det drag.– En normal dag säljer vi fem till tio kanelbullar. Nu blir det säkert 150 till 200 stycken, säger Youna. Under uppväxten i Antwerpen var kanelbullar inget som ställdes framför henne på bordet. I dag har hon helt anammat den svenska kulturen.– Jag gillar dem bäst när de är nygräddade och precis har kommit ur ugnen, säger hon.– I går kunde jag inte hålla mig utan tog två när jag skulle gå hem. De var varma och jag la dem i en papperspåse.Där blev de inte kvar längre.Hon skrattar.– Jag slukade dem i bilen.", "title": "Kanelbullarna vinner mark i USA"},
{"contents": "Ranchens chef misstänker att en galen sekt angriper djuren.", "title": "Vem stympar tjurar i Oregon?"},
{"contents": "Som väntat menade regeringen allvar med hotet att på nytt sänka min skatt.Att alliansregeringarna på sin tid gång på gång sänkte skatten för den ekonomiskt mest gynnade minoriteten var inte förvånande, eftersom det är fullt normal högerpolitik att ta från de fattiga och ge till de rika.Men om en socialdemokratisk regering slår in på samma väg? Det är ju käpprätt mot gammal klassisk socialdemokratisk ideologi på den tiden Socialdemokraterna var socialdemokrater.Jo jag vet, finansminister Magdalena Andersson säger att det är Centerns fel. I skattefrågor är partiledaren Annie Lööf lika höger som värstinghögern. Men regeringsmakten är alltså värd vissa eftergifter och priset den här gången blir slopad värnskatt, bibehållna religiösa privatskolor och fortsatt ökade klassklyftor. Högern är ideologiskt för ökade klassklyftor. Man beskriver det som rättvisa, exempelvis däri att medborgare som fått möjligheter till högre utbildning har rätt till ökade klassklyftor. Annars bleve det ju ”skatt på utbildning” och därmed orättvist. Det är bara det att de flesta av dem som får möjlighet till högre utbildning kommer från ekonomiskt och socialt gynnsamma omständigheter och att nästan alla de som kommer från fattiga förhållanden har en mindre, mycket mindre, chans. Högerns skattepolitik syftar till att bevara och förstärka de klassklyftorna.Men få högerpartister säger öppet att de gillar växande klassklyftor eller, (den kristna varianten), att det är Guds mening och till och med står i Bibeln: ”Åt dem som har skall varda givet”.Sådan uppriktighet skulle sannolikt inte gå hem i stugorna. Högerns eviga problem är ju att föra en politik som gynnar några enstaka procent av befolkningen och ändå sopa hem röster från alla andra. Alltså måste man formulera sitt krav på växande klassklyftor mer snårigt elegant, gärna som förment nationalekonomisk vetenskap. För att nu ta det här med den slopade värnskatten. Den gäller knappt fyra procent av befolkningen, i huvudsak män med de högsta inkomsterna. Alla som tjänar några och sextiotusen kronor i månaden betalar efter den brytpunkten fem procent extra i skatt, något som de flesta av oss inte ens märker.Högerargumentet för att avskaffa denna föga betungande skatt blir då att det vore lönsamt. Om vi sänker skatten för de rikaste får vi nämligen in mer skatt, påstår man.Hur paradoxalt det än verkar är det där en ständigt upprepad formel, till och med i liberal press: ”Med lägre skatter arbetar fler, så man förlorar inte heller pengar till välfärden” (DN:s ledarsida senast 18 september). Okej, vi prövar den tanken på värnskatten. Jag ska alltså få en skattesänkning på fem procent. Enligt högern innebär det att jag genast skulle skriva fler kolumner och böcker och att fler människor skulle börja skriva kolumner och böcker med samma flit.Det är givetvis nonsens. Men mitt exempel var för udda och extremt? Kanhända. Men skulle landets direktörer, börshajar, läkare, statsråd, Ica-handlare, finansjurister och rocksångare bli flitigare av en skattesänkning på fem procent?Det kan ju inte ens de högerpartister som ständigt upprepar detta ”vetenskapliga” argument tro. Men deras problem är alltså att de inte öppet kan medge att de gillar växande klassklyftor av ideologiska skäl. Den vetenskapliga sanningen om rika människors flit till följd av minskad skatt formulerades tydligast och mest brutalt av nationalekonomen Milton Friedman, Nobelpristagare i ekonomi, ekonomisk rådgivare åt president Ronald Reagan och Chiles diktator Augusto Pinochet.Hans hyllade ekonomiska teori innehöll dessutom ett andra steg. När de rika blev flitigare satte de sån fart på hjulen att välståndet ”sipprade ner” (the thrickle down theory) till de fattiga. Alltså var det bra för de fattiga om man sänkte skatterna för de rika.Å andra sidan skulle de fattiga bli latare om de fick mera pengar. Därför bör man dra in på alla former av ekonomiskt stöd till de fattiga (”arbetslinjen” på svenska). Således är det lika vetenskapligt att minska på ekonomiskt stöd till de fattiga. Desto bättre, eftersom sådana besparingar kan användas till att ytterligare sänka skatterna för de rika, så att de fattiga får det ännu bättre.Detta är såklart inte ”vetenskap”, Nobelpris hit eller dit, utan vanlig högerideologi i ekonomisk maskeradkostym. Vilka besparingar som måste till för att täcka statens inkomstbortfall från värnskatten är än så länge oklart. Knappast Försvarsmakten, snarare vård och omsorg.Det hör till saken att stora delar av den ekonomiskt mest gynnade klassen är tämligen oberoende av skattesatser, eftersom man kan reglera sin skatt efter behag. Exempelvis kan rika författare välja skattenivå mellan 0 och 90 procent, liksom många andra bland de särskilt gynnade.Ingenting av detta är vetenskap, bara ideologi, som synes. Men mången kommer nu att meddela mig att jag skriver socialistagitation.Jajamensan! Den gyllene regeln från den forna socialdemokratin lyder: ”Till var och en efter behov – från var och en efter förmåga”.", "title": "Naturligtvis blir ingen flitigare av en skattesänkning"},
{"contents": "Kuslig är den, mitt vuxna livs mest romantiska insikt.När jag träffade Anna var hon allt jag behövde i livet. Förstavalet på mobilen, måltavlan för kyssarna, följeslagaren på museerna. Tröstaren, dryckessystern, snackpåsen, komikern, uppmuntraren.Hon lärde mig om kamerahus, jag henne om innebandytaktik, åtminstone grunderna till ett solitt försvar. Jag lagade mat och hon strök sig mot min rygg, låtsades att köket var en trång korridor och hon glömt något på andra sidan. Vi pratade, pratade. Irriterat märkte vi hur umgänget gradvis förändrades. Varför ville hon inte lyssna på min americana i bilen? Varför följde jag inte med på hennes yoga? Varför ringde jag inte direkt från jobbet när jag var ledsen utan väntade till frukosten?Jag beskriver inte en förälskelse som övergår i vardag, den där tvååriga urvattningen, utan en längre process. Vi är kvar i den fem år efter bröllopet, trots att vi blir kärare och köper hus och planerar framtiden. Det verkar som att vi i tyst samförstånd samlar resurserna på ett par områden och släpper andra, som i sällskapsspelet kalaha där kulorna börjar jämnt utspridda men snart klustras där de gör mest nytta. I dag är jag inte längre allt för Anna. Mitt uppdrag är inte att bistå alla hennes behov, heller inte att skvätta ut alla mina tankar över henne, som om jag vore Jackson Pollock och hon en blank femmetersduk.Sorgligt? Jag finner det romantiskt. Det är renande att få välja tolv eller sexton områden där ens partner är viktigast – tramset, middagarna, vårt barn, naturen, sexet, den vaga drömmen om att restaurera trämöbler – och skita i resten. Varken delta eller stå i vägen. Bara frigöra tid och vara unnande.  Anna skulle aldrig uttrycka sig såhär mekaniskt och stelt om vårt känsloliv, hon skulle hellre använda ord som ärlighet och tillit och mognad, men jag tror att vi tycker likadant.Det finns inget skamligt i att söka sig till kompisar eller familj ibland. Det betyder inte att relationen är hemsk. Man får prata om hemligheter, kameror och innebandy med en annan utan att belasta samvetet eller känna sig otrogen.Det var allt jag ville säga.Eller ja, jag önskar att texten var slut där, men ett kusligt stycke kvarstår. För i samma stund som kalahakulor flyttas och skålar lämnas tomma uppstår risker. Tänk om våra resurser bara räcker till de dagliga sysslorna, tänk om allt det roliga läggs ut på entreprenad. Tänk om partnern blir en avstjälpningsplats för besvären medan vännerna får skratten, snusket och flummet.Jag inbillar mig inte längre att Anna är min spegelbild, men om vi inte är helheten så vilken sorts hälft? Får vi behålla gravallvaret och dårgarven men outsourca det tråkiga mellanregistret?Jag skriver inte det här från andra sidan, utan står mitt i sorteringen och undrar genuint vad som ska hända. Jag tror att vi svängt in på en väg som leder till något bra, jag och Anna, men ser risker i varenda dike.Och det gör mig nervös.", "title": "Om vi inte ska vara allt för varandra – vad händer då med oss?"},
{"contents": "✓ Tar presidentens egna ord", "title": "Trumps nya känga mot Greta: ”Vilken skådespelare”"},
{"contents": "✓ LISTA: Så många av de flyktingar som kom 2015 bor i din kommun i dag", "title": "Så många asylsökande placerades i din kommun"},
{"contents": "Någonting är alltid det nya någonting annat.Ni har säkert hört floskeln hundra gånger, i många varianter.En teori vill söka källan hos modeoraklet Diana Vreeland, som var kolumnist i Harper´s Bazaar från 1936 och senare chefredaktör för amerikanska Vogue. Redan 1962 sa hon: “I adore that pink, it's the navy blue of India”.Men ett troligare och mer direkt ursprung kommer från modeskaparen Gianfranco Ferré. I samband med visningar 1983 sa han att “Grått är det nya svarta”, alltså att gråa plagg skulle passa till kläder i alla andra färger.   Detta sätt att uttrycka sig har sedan tröskats vidare i alla möjliga sammanhang. Ett tag var allting “det nya svarta”. Och nu för tiden kan vad som helst vara det nya vad som helst. Några hyfsat färska exempel:Dela är det nya äga (KTH).Sitta är det nya röka (Topphälsa).Litet är det nya stora (fiskefuralle.se).Bitcoin är det nya Viagra (Privata Affärer).Ute är det nya inne (Folkpool).Plocka upp elcyklar är det nya panta (Aftonbladet ledare).Senapsglass är det nya heta (dagensanalys.se).CSV är det nya CSR (PR-företaget Prat).Hat är det nya PK (succeblekinge.se).Jag är det nya normala (QX).Behålla är det nya rekrytera (Nyckeltalsinstitutet).Tajt är det nya hållbara (Samhällsbyggarna).Kindfulness är det nya mindfulness (Yoga för dig).För att inte tala om vilka färger som tydligen ersätter varandra (eller inte):Brunt är det nya grå (Caparol).Gult är det nya gröna (Göteborgs stads kanal för nya livsstilar).Grått är det nya vita (Allt om Stockholm).Svart är det nya svarta (Sköna hem).Det senaste, som rör åldrar, bygger till skillnad från de andra utsagorna på vetenskapliga studier. Den stora H70-undersökningen vid Göteborgs universitet har pågått sedan 1971. Den visade i vintras att 70 faktiskt är det nya 50. Gamlingarna har numera lägre blodtryck, bättre balans, fysik och intellektuell förmåga än de hade förut. De har bättre kondition och sexliv och mindre depressioner och demens.Enligt Svenska Dagbladet menar forskningsledaren, professor Ingmar Skoog, dessutom att 70 snarare är det nya 20 när det gäller attityder och inställning till livet. Vilket bevisades på ett 70-årskalas jag var på i förra veckan. Vi blev barn på nytt. En herre fick så mycket förfriskningar att han ramlade in i orkestern och fick bäras ut till taxin. Först vid sjutiden på morgonen gick de sista gästerna hem.            ***Om 70 är det nya 50, fundera på om följande påståenden stämmer: Elsparkcykeln är den nya rullatorn. Vinprovningar är det nya kyrkkaffet. Porrsurfning är den nya bingon. Dejtingappar är den nya gammeldansen.***Födda 1949, således 50–åringar, enligt det nya sättet att räkna: Carl Bildt, tidigare statsminister. Malena Ivarsson, sexolog. Per Maruszewski, social entreprenör. Meryl Streep, skådespelare. Anders Arborelius, kardinal. Åse Kleveland tidigare schlagersångare, kulturminister och chef på Filminstitutet. Ulf Lundell, musiker och författare.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Nu för tiden kan vad som helst vara det nya vad som helst"},
{"contents": "Williamson, West Virginia.Ropen börjar strax efter tre på morgonen.Det börjar som tjoanden, de läten män ger ifrån sig efter att ha arbetat en vecka under strikta förhållanden, män som oroar sig för sin ekonomi, män som äntligen får släppa på trycket. Så låter de när de druckit en kväll och halva natten. En del kvinnor också.De ylar som vargar. De skrattar högt på det överdrivna vis bara berusade skrattar.Jag ligger i mörkret och lyssnar. Mountaineer Hotel, Williamson, West Virginia. Kolets hjärta. Staden var rik en gång. De massiva stenhusen säger att det fanns pengar och män med makt här. Nu är de tomma.Bara hotellet är kvar. Lobbyn är inte förändrad sedan fornstora dagar. Allt blickar tillbaka. Bilderna. Modelltågen med kol i glasmontern. Skoputsarens stol. Svartvita foton på president John F Kennedy som bodde här en gång. Ljusstakarna sägs vara likadana som Vita husets. Hotellet är fullbokat. Något jubileum. Gamla människor. Vi fick de två sista rummen.I taket snurrar en fläkt sakta. Vispar runt den fuktiga luften. Så ska det vara. Jag ligger utan lakan på den mjuka sängen.Männen ropar men det hörs inga ord, bara en ljudmatta av skrin.Fläkten rör sig som en mörk skugga uppe i taket. Hur många hotell har jag inte bott på. Sängar så skitiga att jag dragit mig för lägga mig. Sängar täckta av sot efter krigens bränder. Sviter så stora att jag inte fattat vad jag ska ha alla rummen till. Rum så små att det inte funnits plats för väskan ens. Hundratals hotell. Fantastisk lyx, beklämmande fattigdom.Nu kan jag urskilja några ord. Vad får dig att tro! Vad får dig att tro att...! En kvinna. Snart börjar de slåss.Mörkret en tidig morgon är detsamma men ljuden skiljer hotellen åt. En kväll för länge sedan gick jag genom en stad i Marocko. När jag kom till hotellet insåg jag att jag varit med om något märkvärdigt men jag visste inte vad. Vad var det jag upplevde nyss. Så kom jag på det. Lugnet. Vänligheten. Ingen spänning i luften.Inga fulla eller dragna människor på gatorna. Muslimer dricker inte. Sedan dess har jag tänkt på det många gånger. Den stillsamma, avspända atmosfären i Mellanöstern och Centralasien.Jag har pratat med en del invandrade muslimer i Sverige om det. En sa att han chockerades första gången han såg en full människa. En läkare sa att han slutat gå på personalfesterna. Han ville inte se kolleger bära sig åt som barn och uppleva hur cheferna förnedrade sig.En stor del av den västerländska våldsbrottsligheten är kulturellt betingad. Den är kopplad till rituella alkoholintag under helger och högtider. Det vet alla. Tog vi bort alkoholen skulle mängder av mord, dråp och andra tragedier förhindras.Det priset vill vi inte betala.Alkoholen är för stark del av vår identitet. Vi njuter för mycket av vin, öl och helgdagens snaps. Ropen blir högre nedanför fönstret. De kanske börjar skjuta. Alla har vapen här. I går var vi ute med en kristen socialarbetare som hade en niomillimeters pistol under sätet på sin gula Dodge Challenger. På fritiden kör hon Kawasaki Ninja.Börjar de skjuta drar jag upp rullgardinen och tittar.Tunga tåg rullar genom staden. Tre sammankopplade diesellok drar hundra vagnar. Dova vibrationer fortplantar sig genom marken. Loket ger signal, en genomträngande mistlur 80 mil från havet. Det svarta kolet är på väg. Förr var det en signal om välstånd och framsteg. Nu är det en dinosauries förtvivlade läte.Ropen nedanför fönstret blir lägre. Kvinnan med den anklagande rösten har tystnat. Det smäller i bildörrar. Motorer startar.Snart ljusnar det och en ny arbetsdag börjar.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Fridfullare bland muslimer än bland kristna fyllon"},
{"contents": "Det var komiskt, nästan absurt, att se domare och jurister i Arbetsdomstolen titta på Babblarnavideon ”Första filmen” med samma djupa koncentration som en grupp förskolebarn. Bjärta, bulliga figurer studsade på skärmar.  ”Det är Bobbo bobbo booooo” ekade i rättsalen. Det röda Bobbo-gosedjuret skickades runt mellan rättens ledamöter, någon av dem stannade upp, klämde och kände noggrant. Som om det där mjuka, gosiga kunde bringa klarhet på något vis.Advokaten i slips och kostym dissekerade på slipat manér bokrader som ”Dadda dansar med en bulle”. ”Nej, jag har aldrig pratat om barnböcker här förut” erkände rättens ordförande Sören Öman, mer van vid paragrafer om arbetsrätt.I grunden handlar dock Babblarnarättegången om allt annat än mysiga kramfigurer. Fokus är formuleringar i olika avtal mellan illustratören Ola Schubert och Hatten förlag, som tvistar om upphovsrätten till barnsuccén. Det är därför vi befinner oss här, i Arbetsdomstolen, och inte i den relativt nya Patent- och marknadsdomstolen, som egentligen ska besluta i frågor om upphovsrätt.Lät det där obegripligt?Inget mot de snåriga förhandlingarna i rätten, där mailkonversationer, gamla blyertsskisser och forna anställningsavtal presenterades. Hatten förlag och dess företrädare gjorde under rättegångens första dag allt för att måla upp bilden av det lilla fina företaget som egentligen inte vill tjäna pengar, utan bara hjälpa små barn med språksvårigheter.Exakt hur Babblarna-lotion och Babblarna-påslakan bidrar till den behjärtansvärda pedagogiken, förklarades inte närmare.Illustratören Ola Schubert vill å andra sidan framhålla sig som konstnären som blivit blåst av Svergies eget Disney och förlorat rätten till sitt makalösa, unika livsverk: Klonk, en robot med rosa hårtofsar. Under de fyra dagar som rättegången pågår kommer även vittnen höras. Bland annat har försvaret kallat professor Iréne Johansson från Karlstad som faktiskt redan på 70-talet skapade de ”första Babblarna”. Hon sydde små enkla tygfigurer till barn med Downs syndrom. Alla parter är nog lättade över att inte även hon krävt några upphovsrättigheter under vägen. Det känns som en annan, lite mjukare värld – innan de dyra Babblarna-sugrören och Babblarna-badkläderna lanserades, innan forna kollegor hamnade i bitter strid och innan vuxenvärlden fick alltihop att handla om pengar. ", "title": "Babblarna i domstol – då fick rätten krama gosedjur "},
{"contents": "Det här låter möjligen som en kritik av chefsåklagare Martin Tidén. Åklagare får endast väcka åtal om de förväntar sig fällande dom och de ska kunna stå emot opinionsvindar, drev och arga rubriker.Så är emellertid inte fallet. Jag tycker att det är mycket bra att denna tragedi har avhandlats i domstol och att alla juridiska aspekter av Eric Torells sorgliga död har analyserats.Förtroendet för rättsväsendet hade nog inte påverkats i positiv riktning om fallet lagts ner utan att föregås av prövning i tingsrätt. Det finns skäl att fråga sig hur någonting så groteskt som en situation där 25 skott avlossas av polis mot en ung man med Downs syndrom utrustad med leksakspistol över huvud taget kan uppstå. Men det var inte den frågan som tingsrätten skulle besvara. Åklagaren har godtagit att poliserna sköt 23 skott i inbillat nödvärn och i stället koncentrerat sig på de två skott som träffade Torell i ryggen.Jag upplever detta upplägg som rimligt. Det var gryning, poliserna hade på väg till platsen fortlöpande fått information om att det fanns en farlig och beväpnad man i kvarteren och det var inte lätt att se att vapnet var en leksak.Upphörde då nödvärnen att gälla då Torell vände sig om? Mänskligt att döma låter det onekligen så. En person som står med ryggen mot poliserna utgör rimligen inte ett omedelbart hot.Men händelseförloppet gick fort, rekonstruktionen har visat att samtliga skott avlossades under en tidsrymd av mellan tre och tio sekunder, och juridiken innehåller flera lager av nödvärn som en domstol måste förhålla sig till.Men åtalet faller redan på ett tidigt stadium. Tingsrätten anser att åklagaren inte kunnat bevisa sitt påstående om händelseförloppet. Var det verkligen de två sista skotten som träffade? Hur rörde sig Torell under händelseförloppet? Domstolen konstaterar att detta inte är utrett.Redan där är de två poliser som sköt i praktiken friade. Ändå väljer domstolen att gå vidare i sin prövning och konstaterar att det inte är rimligt att kräva att poliserna i den inbillat extremt hotfulla situation som råder ska stanna upp mellan näst sista och sista skott när övriga 23 skott som avlossats i snabb följd har godtagits.Och för säkerhets skull görs även en prövning av vittnesmål från experter på hur hjärnan fungerar under stress och hot. Inget av vad dessa sakkunniga har haft att anföra ändrar domstolens uppfattning.Det går med andra ord att hävda att poliserna blivit friade tre gånger om. Det är ett kraftfullt frikännande.Och efter en del juridiska avvägningar i den högre skolan frias även polischefen som ansvarade för insatsen och som åtalades för tjänstefel.Så vad händer nu? Åklagare Tidén kommer att säga det åklagare alltid säger i situationer som denna. Han ska noggrant analysera domen och sedan bestämma sig för om han ska gå vidare till hovrätten eller inte.Men han kommer inte att överklaga. Tingsrätten för ett osedvanligt utförligt resonemang om vilka avvägningar som har gjorts. Domstolen vet att den har ögonen på sig, en summarisk genomgång hade inte sett bra ut och domen är skriven för att stå sig.Och juridikens möjligheter är begränsade i en tragedi som denna. Lärdomar för polisen finns att dra, men det är ett arbete som måste göras bortom ansvarsfrågan. Det finns inga vinnare, oavsett vad en domstol kommer fram till.Poliserna som sköt ihjäl den unge mannen får leva med vad de har gjort under återstoden av sina liv.Även Eric Torells föräldrar tvingas leva med vad dessa poliser har gjort.", "title": "Inte förvånande att poliserna som sköt Eric Torell frias"},
{"contents": "Obetald övertid, bristande utbildning och hård press från cheferna. Efter Aftonbladets rapportering har ett stort antal läsare hört av sig och slagit larm om situationen på kaféjätten Espresso House. 18-åriga Moa fick sluta efter att en kund klagat på att sugrören var slut. ", "title": "Moa, 18, glömde säga till om sugrör "},
{"contents": "✓ Sex misstänkta ✓ Polisen begärde extra resurser ✓ ”Av en slump”", "title": "Sprängmedel i termosar hittad vid knarkrazzia"},
{"contents": "När mina barn är stora ska jag sluta plocka.När de har flyttat hemifrån ska jag införa ett straffsystem för mig och Joachim. Om något hamnar på golvet så är straffet inte att man får plocka upp det. Konsekvensen blir att man måste flytta.Låter det hårt? Kanske, men jag tänker inte plocka tills jag dör. Hellre dör jag.När jag gick plockarronden i tisdags kväll (till ljudet av den där ljuvliga pojken som hoppar med pinne) så hittade jag en hög med äckel i hallen.”Vad är detta?” frågade jag, surare än samlingen luktade.Det visade sig att det var regnvåta fotbollskläder från helgen.I ett hörn av huset hade de nu legat och gottat till sig så att min tisdag blev lika rolig som polacken tyckte att ett stavhoppsbrons var.Är ni med på hur illa barnets straffläggningsrester stank?Men vet ni vad som stinker värre?Pappors syn på sina döttrars sexualitet.Pappors kontroll över sina tjejbarn är bland det äckligaste jag vet. Håll koll på ditt eget kön och sköt dig själv.Min morgontidning Barometern valde för ett par månader sedan att byta ut Fantomen mot, lyssna nu: Blondie. Minns ni Blondie? En sexistisk trettiotalsfamilj helt i avsaknad av poäng, skärpa och humor.I måndagens tidning bestod Blondiestrippen av två rutor. En föreställer dottern som sitter i en bil tillsammans med en kille. Hon tror att hon har kommit hem för sent. Killen undrar hur hon kan veta det. I nästa ruta ser vi en svart siluett av pappa Dagobert som står och väntar i fönstret.Gå och lägg sig, pervo.Hur är detta 2019? Hur är det roligt?Det är det inte. Det är det töntigaste som inte har hänt mig.Senare den dagen fastnar jag i ett klipp på Instagram.En ung kille går fram till en ytterdörr som bevakas av en pappa via säkerhetskamera.När killen ringer på vill pappan veta namn och syfte. Killen svarar snällt att de ska se ”Toy story”. Sedan vill pappan veta vilken tid de kommer hem och berättar att han ”har folk överallt” som tittar på vad de gör.Sedan augusti i år sprids detta som ett roligt klipp.Är det roligt med pappor som bevakar och hotar i syfte att skydda sina döttrars lilla blomma?För det är väl det allt handlar om?Det är ju ett gammalt roligt skojs att pappor ska stå på trappan med ett gevär och skrämma iväg friare.Men det luktar så otroligt unket och förlegat.Jag hoppas att dottern kom hem med byxorna bak och fram och rosor på kinderna.Men så blev det inte, Jared kom hem från bion i god tid. Pappa glad, alla hinnor intakta får vi förmoda.Jag körde fotbollskläderna i sextio grader men sen fick jag kasta dem.Det var omöjligt att få bort stanken.", "title": "Pappors syn på sina döttrars sexualitet stinker"},
{"contents": "Den svenska bygg- och anläggningsbranschen är i fortsatt stort behov av ny arbetskraft. För att kunna hitta och nå ut till denna arbetskraft har Sveriges Byggindustrier, Byggnads, Seko och Maskinentreprenörerna gått ihop i ett samverkansprojekt de kallar för “Nubyggare”.Kort beskrivet innebär satsningen att nyanlända och personer med ofullständig gymnasieutbildning ska ges en chans in i branschen genom yrkesintroduktionsutbildning och yrkesintroduktionspraktik.Men att attrahera nytt folk till bygg- och anläggningsbranschen har visat sig vara lättare sagt än gjort.Det är här den arabiskspråkiga nyhetsplattformen Aktarr kommer in i bilden.Aktarr, som har sin bas på Kaptensgatan i Malmö, gör nyheter på arabiska om det som händer i Sverige. Med sin blandning av lokala nyhetsinslag, informationsmaterial och inrikespolitiska analyser har plattformen blivit en av de populäraste nyhetskällorna för den arabiska diasporan.Utöver nyhetsbiten gör Aktarr även konsultuppdrag åt aktörer som Malmö Stad, Kronans Apotek och Svenska Kyrkan. Till denna lista kan man nu även addera fackförbundet Byggnads och branschorganisationen Sveriges Byggindustrier, två av aktörerna bakom projektet “Nubyggare”.På uppdrag åt Byggnads har Aktarr tagit fram en serie informationskampanjer. De handlar om byggbranschens många möjligheter och är tänkta att köras ut genom Aktarrs sociala medier.I måndags kväll lades den första kampanjen upp på Facebook. Det är en tre minuter lång video och en länk till ett formulär där man kan fylla i uppgifter om sina erfarenheter från byggbranschen. Varken mer eller mindre.Det dröjde inte länge innan intresseanmälningarna fullkomligt började välla in.Knappt ett dygn efter att kampanjen gick ut hade över 1 400 personer från hela landet fyllt i formuläret och anmält sitt intresse för att få veta mer.– Målet med den här första kampanjen var egentligen bara att se om det finns något intresse för byggbranschen inom vår målgrupp. Vi hade inte räknat med en så överväldigande respons, säger Kotada Yonus, grundare av Aktarr.Det stora intresset gör Kotada Yonus från Aktarr hoppfull. Dels för att kampanjen redan har fått gått så bra, men också för att det här i förlängningen skulle kunna innebära att fler får upp ögonen för all arbetskraft som finns att hitta i det arabiska communityt i Sverige.– Efter en första genomgång av uppgifterna vi har samlat in skulle jag säga att åtminstone 1 000 av de som har fyllt i formuläret har det som på pappret krävs för att få börja som lärling eller praktikant. Det är smått otroliga siffror, och då får man komma ihåg att det här bara är vår första informationskampanj!Kotada Yonus fortsätter:– Det känns bra att både den privata och offentliga sektorn äntligen börjar inse vilken potential som faktiskt finns inom den här gruppen, både socialt och ekonomiskt.Även från byggbranschens sida är man nöjda med riktningen för projektet “Nubyggare”. Johan Lindholm, ordförande i Byggnads, menar att samarbetet med Aktarr innebär att de når en målgrupp som de tidigare inte har nått.– Vi behöver byggnadsarbetare från hela befolkningen. Jag hoppas att det här kan leda till en ökad mångfald i byggbranschen och att fler byggnadsarbetare kan jobba under svenska kollektivavtal.Johan Lindholm, ordförande på Byggnads, välkomnar det faktum att så pass många från det arabiska communityt visar intresse för att arbeta inom bygg- och anläggningsbranschen.– Det känns jättekul. Vi behöver fler händer som kan bygga landet på schyssta villkor. Att det finns människor i Sverige med byggerfarenhet som går arbetslösa eller jobbar med annat är ett slöseri för samhället.Kotada Yonus, Aktarrs grundare, är också inne på ett liknande spår. Han säger att det känns oroväckande att veta att man det har hänt så lite på inkluderingsfronten tidigare, givet det faktum att byggbranschen skriker efter nya rekryteringar samtidigt som det finns tusentals personer med erfarenhet som gärna vill ut i arbetslivet.– Närmare 90 procent av de som hittills har fyllt i formuläret menar att de aldrig har hört talas om möjligheterna med vare sig yrkesintroduktionsanställning eller yrkesorienteringspraktik. Förlåt om jag låter hård, men vad håller kommunikationsavdelningen på Arbetsförmedlingen på med egentligen?– Man undrar ju hur mycket potential man har missat inom andra bristyrken bara för att man inte når ut ordentligt till målgrupper som denna. Det där gäller inte bara Arbetsförmedlingen, utan samhället i stort.Siri Hallberg Björklund, ansvarig för mångfaldsfrågor på Sveriges Byggindustrier, är glad över att man har börjat nå ut vidare och bredare med informationen om arbetsmöjligheterna i byggbranschen. Där har Aktarrs spetskompetens i att förmedla nyheter och information till den arabiska diasporan i Sverige spelat en viktig roll.– Inkluderande kommunikation handlar om att nå rätt människor, och oftast sker det snabbast på deras eget språk, säger Siri Hallberg Björklund från Sveriges Byggindustrier.Nästa steg för de involverade byggparterna blir att gå igenom all den data som Aktarr har samlat in genom sin informationskampanj. Sedan handlar det om ett idogt matchningsarbete, så att de arbetssökande hamnar på rätt arbetsplatser runt om i landet.– Enligt arbetsmarknadsanalytikerna kommer byggare vara ett av de mest efterfrågade jobben under de kommande åren. Det känns förstås fantastiskt bra att kunna hjälpa branschen att hitta så mycket outnyttjad potential, säger Kotada Yonus från Aktarr.", "title": "Succékampanj på arabiska lockar tusentals till bygg"},
{"contents": "✓ Lämnade henne att dö ✓ Vägen tillbaka ✓ Kulan kvar i hjärna", "title": "Desrae, 16, sköts i huvudet av kompisar: ”Tuffare än en kula”"},
{"contents": "En fryst kycklingburgare från Kronfågel innehåller allergenen gluten, trots att det inte deklarerats på innehållsförteckningen. Därför återkallas produkten, meddelar företaget.Det gäller Max Delifresh Kycklingburgare 400 gram med förpackningsdag den 27 augusti 2019 och bäst före-datum 26 augusti 2020.\"Produkten är såld till samtliga större livsmedelskedjor över hela landet\", skriver Kronfågel i ett pressmeddelande.Företaget påpekar också att kycklingen är ofarlig att äta om man inte är glutenallergiker.", "title": "Kyckling med gluten återkallas"},
{"contents": "Förhuden har plötsligt seglat upp som den mest exponerade kroppsdelen i medierna, efter centerstämmans uppmärksammade beslut att verka för ett förbud mot manlig omskärelse.Sättet på vilket åsiktsmaskineriet tagit sig an denna på alla sätt känsliga punkt saknar verkligen inte underhållningsvärde.De medicinsk-hygieniska konsekvenserna av manlig omskärelse är omstridda. Det finns forskning som visar att det hämmar spridningen av flera könssjukdomar, Hans Rosling var anhängare av manlig omskärelse som en effektiv, om än kontroversiell, metod i kampen mot HIV-epidemin på det södra halvklotet. Det finns studier som pekar på att den sexuella sensitiviteten minskar något vid omskärelse, och det finns resultat som hävdar att så inte är fallet. Det finns, numera, texter av Expressens Jens Liljestrand som berättar om ”allt det ljuvliga som ryms i det där fuktiga, kladdiga plommonet av kött”. Paus för andakt. Den politiska debatten har mestadels handlat om var gränsen mellan staten och föräldrarnas frihet att uppfostra barn går. Kan man vara för religiösa friskolor och mot manlig omskärelse? Mot att flickor ska bära slöja, men för att avlägsna förhuden på spädbarn?Det finns, kan vi konstatera, olika ingångar i frågan, men det är ett perspektiv som konsekvent hastas förbi i debatten: Vad är poängen med religiösa praktiker i det sekulära samhället? När vi pratar om etniska minoritetsgrupper i Sverige är det nästan uteslutande med utgångspunkten att deras tro och traditioner är ett nödvändigt ont att förhålla sig till, en följd av flyktingströmmar och invandring som vi i viss mån tvingas acceptera. Huruvida religiositet över huvud taget har ett värde i sig, att utövandet och riterna fungerar som ett meningsfullt kitt för de troende, lämnas i bästa fall åt någon från Svenska kyrkan att fundera kring.”Det är enkelt, man skär inte i bebisars kroppar!”, har varit ett återkommande argument mot manlig omskärelse de senaste dagarna. Barnperspektivet är kanske den svenskaste värdering vi har och det bör vara en källa till stolthet. Det betyder inte att ett svenskt förbud av manlig omskärelse – i så fall det första kända i världen – inte samtidigt skulle innebära en praktisk inskränkning av religionsfriheten, den kanske mest radikala i sitt slag i hela västvärlden. Jag vill tro att de flesta som yrvaket kallat ingreppet för ”barbari” och ”övergrepp” de senaste dagarna inte förstår våldsamheten i sina utsagor. Utöver skammandet av den majoritet omskurna män som inte upplever – eller åtminstone inte uttrycker – något som helst obehag eller stympning, är det en argumentation som flörtar med xenofobi i en tid där både judar och muslimer upplever allvarliga existentiella hot mot sin livsstil. Att kalla manlig omskärelse för barbari är i förlängningen att utmåla en stor grupp människor i samhället som barbarer, trots att de fullföljt en sed som svensk lagstiftning fram till nu inte haft några problem med och som en majoritet av riksdagspartierna ställer sig bakom. Man måste vara försiktig med orden också kring fenomen som man inte fullt ut förstår. Vi skulle kunna börja med att erkänna att frågan är komplex. Alla röster måste få höras förstås; de medicinska, de juridiska, de troende och de män som beklagar sina föräldrars beslut att låta omskära dem som barn.Men om det sekulära Sverige fortsätter odla sin totalt tondöva approach till tro och religion riskerar vi snart att betraktas som en intolerant provinsiell avkrok där det inte går att andas och leva för någon annan än oss inbitna agnostiker.Det måste också svenska män med ack så känsliga ollon förstå.", "title": "Svenska män med känsliga ollon har en tondöv approach"},
{"contents": "Två företag har ansökt om att få hyra ut elbilar med en app i Malmö och på fredagen väntas trafikutskottet ge grönt ljus för verksamheten, rapporterar P4 Malmöhus. Det rör sig om ett hundratal bilar som snart kan dyka upp på stadens gator och parkeringar.– Finessen med det här systemet är att de inte bara kommer stå i garage utan också ute på gatorna. Du kan lämna de var som helst inom en viss zon och så kan vem som helst ta dem, säger tekniska nämndens ordförande Andreas Schönström (S) till radion.Han tror inte att det kommer att uppstå samma parkeringskaos som med elsparkcyklar då regleringen och lagstiftningen ser annorlunda ut för bilar.", "title": "Efter elsparkcyklarna: Nu kan du hyra elbil med app"},
{"contents": "Över 30 personer har dödats i uppblossande protester mot regeringen i Irak i veckan.Men missnöjet med landets styre är inget nytt.– Jag har protesterat i tio år, och kommer att göra det tills regimen faller, säger Majid al-Osmi, en av demonstranterna, till nyhetsbyrån AFP.Thair Ismail, freds- och konfliktrådgivare på Olof Palmes internationella center, vill lyfta fram precis det som demonstranten ger uttryck för – att det handlar om åratal av frustration över regeringen.– Irak är ett ganska rikt land, samtidigt som polariseringen har nått omfattande nivåer. Varje dag, varje vecka ökar arbetslösheten och fattigdomen. Miljoner människor kan inte försörja sig, säger han till TT.– Missnöjet har kokat hela tiden. Och om protesterna tystas ner eller slutar kommer det att fortsätta senare.Protesterna är mer spontana jämfört med liknande i andra länder, enligt Ismail. I Irak organiseras inte motståndet mot styret av organisationer, eller oppositionen på samma sätt, säger han.– Människor har förlorat den organiserade delen av aktivismen. Oppositionen ses i stället som en del av regimen. Det är ett jättestort dilemma, och en katastrof. Den enda möjligheten för människor är spontana protester.TT: Finns det något som är annorlunda i de senaste dagarnas protester jämfört med tidigare?– Människor har tidigare varit lite blygare kring att konfronteras med systemet, som polisen och armén. Men just nu betraktar de polisen och armén som representanter för den korrupta regimen. Det bäddar för kraftigare konfrontation, säger Ismail.Simona Foltyn, journalist baserad i Bagdad, säger till BBC att de som protesterar är en del i en gräsrotsrörelse där mängder av olika människor ingår.– De vill inte delta i något politiskt arbete hos partierna. De är extremt missnöjda med det politiska etablissemanget. Allt de vill är att få ett bättre liv. De vill ha samhällsservice, de vill ha jobb, och de vill att levnadsstandarden ska öka.Iraks premiärminister Adil Abd al-Mahdi har i ett tv-tal delvis gett demonstranterna rätt, och även lovat politiska reformer. Thair Ismail tror inte att det kommer att lugna ner situationen, och understryker att demonstranterna ser premiärministern och regeringen som en del av ett system som inte fungerar.– Talet betyder absolut ingenting. Landet har inte möjlighet att bete sig som han önskar, resurserna går till korruption, och en omfattande byråkrati, säger han.", "title": "”Allt de vill är att få ett bättre liv”"},
{"contents": "Björklund lämnade partiledarposten i juni, då Nyamko Sabuni tog över ledarskapet i Liberalerna.I en skriftlig kommentar motiverar han sitt beslut att också sluta som riksdagsledamot med att den föregående partiledaren inte ska sitta kvar när en ny partiledare tillträtt.Jan Björklund var partiledare 2007-2019 och utbildningsminister 2007-2014. Han har nu återanställts som reservofficer med tidvis tjänstgöring i Försvarsmakten.\"I övrigt står jag till arbetsmarknadens förfogande och kommer att berätta när något nytt är klart\", uppger BjörklundBjörklunds riksdagsplats tas över av Nina Lundström, kommunpolitiker från Sundbyberg, som suttit i riksdagen i olika perioder tidigare.EU-parlamentarikern Karin Karlsbro stod först på tur på valsedeln, men hon föredrar att stanna kvar i EU-parlamentet.", "title": "Björklund lämnar riksdagen"},
{"contents": "Tullverkets tillslag mot det nigerianska brottssyndikatet Black Axe i Göteborg är ett av de största i myndighetens historia.I tisdags åtalades 15 personer för att ha smugglat kokain och heroin till ett värde av 112 miljoner kronor från Nederländerna.Narkotikan som beslagtagits var framför allt avsedd för Stockholm och Sergels torg – en plats som enligt underrättelserapporter från polisen är norra Europas största narkotikamarknad.– Vi började intressera oss för den här organisationen 2017–2018 när vi såg ett förändrat modus med mycket större mängder kapslar in till Stockholmsområdet, säger Lina Andersson, biträdande tullkriminalchef i Stockholm.Inom polisen delas bilden av att Black Axe finns i Stockholm sedan en tid.– Det är ett nätverk som etablerat sig här men jag kan inte säga mer än att det är ett av alla de nätverk som vi jobbar med i regionen, säger Peter Ågren, lokalpolisområdeschef för Norrmalm i Stockholm.Enligt uppgifter till Aftonbladet misstänks grupperingen ligga bakom en stor del av gatuprostitutionen kring Stureplan men också personrån och bedrägerier riktade mot berusade.I underrättelserapporter från polisen beskrivs hur Black Axe i början av 2018 tog allt större marknadsandelar i Stockholms ”drogscen” genom att dumpa priserna på heroin.Samtidigt kunde Stockholmspolisens kriminalunderrättelsetjänst notera en ny grupp av narkotikaförsäljare – män från Västafrika som lurats till Sverige.– Grupperingarna från Västafrika har generellt ett stort våldskapital. Men det våldskapitalet använder de mestadels på hemmaplan. De lurar folk till Sverige med förhoppningar om jobb. Sen luras man att antingen sälja narkotika eller till prostitution. Och då använder man våld mot familjemedlemmar på hemmaplan för att tvinga dem att fortsätta med brottslighet eller prostitution, säger Palle Nilsson, chef för polisens underrättelseenhet i Stockholm.Enligt underrättelserapporter från polisen har vissa av de gripna gatuförsäljarna och de prostituerade kvinnorna berättat att de ”besvärjts” med voodoo. Av rädsla för att drabbas av detta har de vägrat samarbeta med polisen.I det stora åtalet från Göteborg beskriver en av de åtalade personerna, i ett avlyssnat samtal, hur hans chefer inom Black Axe skickat pengar till Nigeria för att köpa en voodoo-besvärjelse..– Killen har skickat hem pengar för att göra voodoo för att döda mig. Och om de inte lyckas med sin ambition den spirituella vägen så kommer de att leja en yrkesmördare, säger mannen i samtalet.I Sverige har Black Axe utåt sett legat lågt vad gäller våldshandlingar, enligt polisen. Ofta har nyckelpersonerna i Sverige fasta jobb och familj – vid sidan av sina roller i brottssyndikatet.– Vår erfarenhet är att de inte använder våld om de inte behöver. Dels vill de inte hamna i konflikt med de andra nätverken, dels vill de undkomma myndigheterna. Från polisens håll så följer vi dock kontinuerligt de här nätverken, säger Palle Nilsson.", "title": "Nigeriansk maffia etablerad i Stockholm – hotar med voodoo"},
{"contents": "Det började i Iraks huvudstad Bagdad i tisdags, sedan har protesterna spridit sig framförallt till södra delar av landet. Tusentals demonstranter har tagit sig ut på gatorna i Irak för att protestera mot omfattande korruption och arbetslöshet, men också mot Irans inblandning i Irak den senaste tiden. Irak är allierat med både USA och Iran och hamnade senast i kläm när Iran anklagades för attacken mot Saudiarabiens oljeraffinaderi, med missiler som kunde ha kommit från Irak. Över 30 personer ska ha dött under protesterna. Tusentals har skadats. Enligt nyhetsbyrån AFP:s korrespondent sköt irakisk polis rakt mot folkmassor under gårdagen.Demonstranterna struntade i utegångsförbud som införts i flera städer, och redan i onsdags svarade irakiska myndigheter med att strypa internettillgången på flera platser i landet, uppger nyhetsbyrån AP. 22-årige Ali i Bagdad är arbetslös och säger till nyhetsbyrån AFP att hans mål är att regeringen, som bara har styrt i sin nuvarande form i ett år, ska falla.– Jag har 250 lira på fickan samtidigt som politikerna har miljoner, säger han.250 irakiska dinar (som ofta kallas lira) motsvarar två svenska kronor.Premiärministern Adel Abdul Madhi höll under natten till fredagen ett tal i statlig tv om att han vill ombilda regeringen. Han sa att demonstranterna hade ”legitima krav” och att han vill få igenom en lag om att ge basinkomst till fattiga familjer. – Vi kommer inte att ge tomma löften, eller lova sådant som vi inte kan uppfylla, sa Abdul Mahdi i talet i natt enligt AP. Premiärministern sa också att det inte finns någon ”magisk lösning” på korruptionen och varnade för att protesterna kunde leda till ”statens undergång”.Irak står för världens fjärde största oljereserver, men en stor del av de 40 miljoner människor som bor i landet lever i fattigdom utan fungerande hälsovård, utbildning eller el- och vattentillgång, skriver al-Jazira med hänvisning till uppgifter från Internationella valutafonden. ", "title": "Över 30 döda vid våldsamma protester i Irak"},
{"contents": "Återkallelsen gäller produkter med förpackningsdag den 27 augusti 2019 och bäst-före-datum den 26 augusti 2020. Den har packats med en annan produkt som innehåller gluten.”Då återkallelsen gäller en produkt som på sin förpackning inte deklarerats innehålla gluten så uppmanar vi alla konsumenter som är intoleranta att vidta försiktighetsåtgärder. Produkten är helt ofarlig att konsumera om man inte är glutenintolerant”, skriver Kronfågel i ett pressmeddelande.Max Delifresh kycklingburgare 400 gram är såld till samtliga större livsmedelskedjor över hela landet, enligt pressmeddelandet.”Kronfågel beklagar det inträffade och uppmanar alla konsumenter som köpt den aktuella varan att återlämna den till butiken där den är köpt. Ersättning utgår”, skriver företaget.", "title": "Kronfågel drar tillbaka Max-burgare – kan innehålla gluten"},
{"contents": "Larmet om branden kom klockan 22.31.– När vi kom fram kunde vi konstatera att branden var fullt utvecklad och hade spridit sig till bilar och en husbil i närheten, säger Daniel Nordin, operativ chef vid Södertörns brandförsvar.Räddningstjänsten hade ingen möjlighet att gå in och rökdyka.– Eftersom villan var helt övertänd har vi inte kunnat gå in. Insatsen fokuserades i stället på att förhindra ytterligare spridning.Polisen har rutinmässigt inlett en förundersökning om misstänkt mordband. Polisens tekniker kan påbörja sitt arbete först när brandhärden svalnat.Räddningstjänsten lät under morgonen villan brinna ner under kontrollerade former.– Vi är där och övervakar så att elden inte sticker iväg någonstans. Det kommer att brinna flera timmar till, sa tjänstgörande larmoperatör vid räddningstjänsten tidigt på fredagsmorgonen.Som mest har ett 15-tal brandmän deltagit i insatsen.Vid 10-tiden på morgonen uppger polisen att branden ännu inte är helt släckt, så polisens tekniker har inte kunnat undersöka huset. – Deras arbete påbörjas ordentligt under dagen. Man kan inte säga säkert om det fanns någon där inne eller inte, säger Anders Bryngelsson, polisens presstalesperson.Finns det indikationer på det?– Inte vad jag känner till, men vi måste kunna utesluta det så att säga.", "title": "Villa helt övertänd: ”Hade spridit sig till husbil”"},
{"contents": "✓ Egentligen handlar det om ett propagandakrig ✓ Det hotar hans chanser att bli omvald", "title": "”Trump måste sluta skrika häxjakt om han vill bli omvald”"},
{"contents": "Polisen varnar nu för en ”systemhotande samhällspåverkan”.", "title": "50 kriminella gäng i Stockholm"},
{"contents": "Älskogen ägde rum i skogarna runt Arvika i Värmland i lördags morse. Morgonpigge Tage Bäck fångade allt med sin kamera. Han berättar att klockan var mellan sex och sju och att det var flera grader kallt.– Det var två vita tjurar, faktiskt, men den här största jagade bort den lite mindre, säger han och fortsätter:– Först såg jag bara två bruna som stod på ett gärde. Sedan såg jag i sökaren att det kom något vitt också.Tage Bäck uppskattar att han befann sig 500 meter från de kärvänliga älgarna.– Man kan inte komma för nära när de håller på, då kan de springa iväg. Jag fick ligga bakom en buske.Så älgarna såg dig inte?– Den där tjuren tittade åt mitt håll flera gånger. Han kände kanske min lukt.Tage Bäck har fotograferat de vita älgarna i många år, men han har aldrig tidigare sett en pågående parning.– Jag har pratat med folk här och det är ingen som sett det, så det är ovanligt.Hur länge pågick det hela?– Han lyckades orka med tre gånger. Han var duktig. Det verkade på kon som att det kan bli en kalv. Hon pinkade efteråt, det är tydligen ett tecken.Vita älgar finns i främst Värmland. De är inte albino utan har ett tillstånd som kallas leucism. Djuren kan producera ämnet melanin men inte lagra det.Leucism är ärftlig och även bruna älgar kan bära på genen. Pälsen blir vit eller gul men ögonen är fortfarande mörka, till skillnad mot albinos röda ögon.Sofia Mikko är forskare vid institutionen för husdjursgenetik på SLU. Hon har studerat färggenetik i över 20 år och leder ett forskningsprojekt för att ta reda på vilken gen som gör älgarna vita.– Det är 50–50 om kalven blir vit. Det var en brun ko häromåret som hade tvillingar – en vit och en brun kalv, säger hon om färgen på en eventuell kalv.Anlaget är recessivt, vilket innebär att det krävs arvsanlag hos båda föräldrarna för att kalvarna ska bli vita.– Kon kan ha ett vitt anlag som inte syns eftersom det bruna dominerar, men hon behöver inte ha det. Om hon har två bruna anlag kommer kalvarna bli bruna. Då blir kalvarna anlagsbärare av det vita men de kommer själva att vara bruna, säger Sofia Mikko.Genom att jämföra arvsmassan hos vita och bruna älgar vill forskarna vid SLU hitta det muterade anlag som ger vit päls.– Vi har inte hittat något än. I år har vi pratat med jägare i Värmland för att de ska ta prover om de skulle skjuta en vit älg.", "title": "Vit och brun älg i kärleksmöte i de värmländska skogarna"},
{"contents": "33-årige Ali-Reza försvann spårlöst när han skulle köpa cigaretter en höstdag 2016.Sista gången hans familj såg honom var när han lämnade lägenheten i Kortedala i Göteborg.I ett år utreddes det som ett vanligt försvinnande, och polisen famlade länge i blindo.Men ett mystiskt tips blev början på en makaber mordutredning.Sommaren 2017 fick Göteborgspolisen plötsligt in ett väldigt detaljerat meddelande om att en 39-årig man, tillsammans med minst en annan person, mördat Ali-Reza i sin lägenhet.Polisen lyckades senare få kontakt med tipsaren, en kvinna som tidigare haft en relation med den utpekade mördaren.Den dåvarande flickvännen, som ses som huvudvittne i mordfallet, berättade i förhör att 39-åringen avslöjat sig för henne efter en händelse i köket.Flickvännen uppger att hon en dag gick in i köket och såg sin pojkvän slå igen frysen. Därefter sa han, enligt kvinnan:– Du går inte in här.Han förbjöd henne att öppna frysen, varpå flickvännen flera gånger frågade varför.– Till slut blev jag irriterad, för att jag skulle laga mat till oss liksom, säger hon i förhör.Pojkvännen gav sig och slog upp frysdörren:– ”Vet du varför du inte ska kolla för?”, så öppnade han och där stod köttet, pommes frites och allt det jag skulle ta. Men längst upp då, då öppnade jag bara första lådan för det räckte och då såg jag, jag såg ett styckat lårben, säger hon till polisen och fortsätter:– Ska vi kolla på nästa? säger han. Jag stannade där, jag ser ju att det är ett ben. Sen så stängde han dörren. ”Är du nöjd nu, är du nöjd nu?”, berättar kvinnan att mannen ska ha sagt.Därefter antecknar förhörsledaren att kvinnan ”gråter och säger det är jobbigt att tänka på detta”.Polisen: Varför förvarade han den i frysen? – Ingen aning. Jag trodde inte att jag skulle hitta en del av en människa i hans frys. Ett annat vittne berättar:– Han lät mig inte komma nära kylen och frysen och verkade väldigt nervös hela tiden jag var där. Det var bara en känsla att något var konstigt. Kanske fanns det något i kylen eller frysen han inte ville att jag skulle se.Efter att 39-åringen visat kroppsdelarna för flickvännen ska han detaljerat ha berättat om styckmordet.Enligt kvinnan ska han ha sagt att han, tillsammans med en annan man, lurade dit Ali-Reza. När de umgicks ska männen ha ”gjort ett tecken” till varandra. Därefter ska den andra mannen ha försökt strypa offret med en antennsladd. 39-åringen ska sedan, enligt kvinnan, ha tagit fram en hantel och slagit Ali-Reza för att därefter börja stycka kroppen.I förhör fortsätter kvinnan med att berätta att pojkvännen tog med sig kroppsdelar i en väska när han gick till jobbet varje morgon.– Han har bränt de i deras sån där utegård, grill… vad heter det, en sån stor stengrej där man gör sig av med... återvinning och så, där man bränner upp sånt.Flickvännen säger också att 39-åringen berättat att han slängt vissa kroppsdelar i soporna och eldat upp andra i köksugnen.Kroppen har ännu inte hittats.39-åringen ska efter styckmordet ha städat lägenheten och även slängt soffan som blivit nerblodad, enligt kvinnan. Av förundersökningsprotokollet framgår det att polisen lyckats säkra flera spår som visar på att Ali-Reza mördades i lägenheten. En likhund ska dock ha kontrollerat frysen, men utan att ha markerat något.Enligt kvinnan ska pojkvännen ha sagt:– Det var inte meningen att det skulle bli så kladdigt.När mordutredarna konfronterar honom med att han förvarat kroppsdelar i frysen svarar han att kvinnan har ”livlig fantasi”.I slutet av september åtalades 39-åringen tillsammans med en 36-årig man. Rättegången mot männen startar på tisdag.Mordmotivet: Oklart.", "title": "Vittne: Ali-Rezas misstänkta mördare hade styckade kroppsdelar i frysen"},
{"contents": "Det var en fettchock uppströms som gav Risebergabäcken en spöklik vit färg i helgen, rapporterar flera medier.Den vita färgen kom från mängder av vispgrädde som runnit ut då en stor behållare uppe på en transportbil välte vid Skånemejeriers anläggning i Jägersro. Personal jobbade med att försöka stoppa och begränsa gräddens påverkan på dagvattenbrunnarna, rapporterar Sydsvenskan. Åtskilliga liter hann ändå ner i brunnarna och sedan vidare ut i Risebergabäcken, som blev alldeles vit.Om utsläppet påverkat fisk och andra vattenlevande djur i bäcken var ännu på måndagen oklart.– Vi beklagar verkligen. Vi gör allt för att det här inte ska hända igen, säger Anette Gregow, kommunikationschef på Skånemejerier, till tidningen.", "title": "Utsläpp färgade bäck i Malmö vit"},
{"contents": "Det var vid 14-tiden på söndagen som polisen larmades till ett flerbostadshus i Arlöv utanför Malmö.– Omständigheter på platsen gör att vi misstänker ett grovt brott, sa Evelina Olson, presstalesperson på polisen i region syd, i ett inledande skede.Senare gick polisen ut med uppgifter om att det är ett äldre par som har hittats döda i en lägenhet.Fastigheten är avspärrad och kriminaltekniker är på platsen och genomför en teknisk undersökning.En förundersökning rörande mord är inledd och polisen knackar dörr i området för att samla in vittnesuppgifter. Man har även hundpatruller på platsen.Larmet till polisen kom in via 112. Enligt uppgifter till Kvällsposten var det hemtjänsten som hittade kropparna.Motivet till dubbelmordet är fortfarande okänt.– Men vi har en teori som arbetar efter, säger Evelina Olson.Polisen beslagtog parets bil under söndagskvällen. Den kördes iväg från platsen med hjälp av en bärgningsbil.På söndagskvällen spärrade man även av ett soprum i bostadsområdet.Ingen misstänkt gärningsman är i nuläget gripen. Anhöriga är underrättade om dödsfallen.", "title": "Misstänkt dubbelmord i Arlöv"},
{"contents": "Vid 22.13-tiden på söndagskvällen inledde polisen ett förföljande av en personbil.Efter en kort biljakt körde bilen av vägen, igenom ett buskage och in i en trädgård i närheten av Tallkrogen. Föraren, en man i 50-årsåldern, greps av patruller på platsen som ska ha tvingats att pepparspreja mannen, enligt uppgifter till Aftonbladet.I samband med gripandet krossade polisen en bilruta, då personerna i bilen vägrade att öppna dörrarna. En passagerare ska då ha skurit sig på en glasskärva.– Det började med att en patrull försökte stoppa bilen, men den ska inte ha stannat. Nästan omedelbart körde den in i en mur i en trädgård, säger Sylvia Oldin, presstalesperson på polisen i Stockholm.", "title": "Uppgift: Man pepparsprejad efter vild biljakt"},
{"contents": "Det var strax innan klockan 02.00 som boende hörde flera kraftiga smällar i Märsta.– Vi vaknade av en sjukt hög smäll. Genom fönstret ser vi blåljus och kraftig rök, säger ett vittne till Aftonbladet.Räddningstjänsten larmades ut på ett flertal pågående bränder  i Tingvalla, Valsta och Märsta centrum, där ett stort antal bilar stod i brand. Vid 03.00-tiden hade räddningstjänsten börjat att avveckla sin insats. Totalt ska 19 bilar ha brunnit. Majoriteten ska vara helt utbrända.– Det är lugnt nu. I norra delarna av Märsta har nio bilar skadats, i södra Märsta fem personbilar och i Vallsta fem personbilar, säger Jonas Wahlstand på Storstockholms brandförsvar.På en parkering på Odensalavägen fick Nicklas sin bil utbränd. Ytterligare fem eller sex bilar brändes upp där.– Vi var ute hela grannskapet, och tyckte bara det var förjävligt. En lite äldre herre blev ju väldigt medtagen, han hade bara haft bilen i fyra månader. Nu kan han inte ha den och köra runt med frun, säger Nicklas.Nicklas hade en Mercedes av något äldre årsmodell. Eftersom han inte använt bilen på ett tag så hade han ställt av bilen, och därmed var bilen oförsäkrad.– Nu vet jag inte hur man går tillväga, hur man får bort bilen eller någonting. Samtidigt som bilbränderna rasade exploderade ett okänt föremål utanför en butikslokal i Tingvalla, där entrédörren ska ha lossnat.– Jag satt och kollade på tv när jag hörde en fruktansvärd smäll och kände en stark tryckvåg. När jag tittade ut såg jag att frisörsalongen på gatan var helt sprängd, säger vittnet Lasse.Polisen bekräftar händelsen.– Vi fick in samtal om att flera personer hört en explosion. På platsen ser det ut som om en frisörsalong blivit utsatt för en detonation, säger Sylvia Oldin, vakthavande befäl på polisregion Stockholm. – Vi har inlett en förundersökning om allmänfarlig ödeläggelse och har spärrat av platsen. Vittnen ska ha sett folk som rört sig i området, men vi har inte gripit någon.", "title": "Stort antal bilar satta i brand"},
{"contents": "Två katolska präster som misstänks ha begått sexuella övergrepp i USA fick senare jobb i Sverige – där de också anklagades för övergrepp, rapporterar SVT Nyheter.De två prästerna pekas ut i dokument som nyligen offentliggjorts i USA, det är listor över präster som enligt de amerikanska kyrkornas egna utredningar har \"trovärdiga anklagelser\" om sexualbrott mot barn mot sig. Ärendena har inte lämnats över till polis.De båda prästerna arbetade i Sverige i början av 2000-talet och fick lämna sina församlingar efter nya övergreppsanklagelser. Händelserna polisanmäldes dock inte eftersom de utsatta, en vuxen kvinna i det ena fallet och en vuxen man i det andra, inte vill det.I Sverige visste man inget om anklagelserna i USA mot prästerna. Inom katolska kyrkan finns ett system med rekommendationsbrev, men det finns ingen garanti för att innehållet stämmer, säger Kristina Hellner, kommunikationsansvarig för katolska kyrkan i Sverige.– Det är ju det vi vill styra upp nu. Men vi fick inte veta någonting från USA när de kom hit.", "title": "Övergreppsanklagade präster jobbade i Sverige"},
{"contents": "✓ Offret ringde grannen under lördagskvällen", "title": "Grannen: ”Svårt att förstå att det händer här”"},
{"contents": "Den tämligen tydliga rubriken är skriven i versaler. ”PERSONALKOSTNAD”, står det överst i inlägget, som postats i en sluten grupp på Facebook för Espresso House-anställda i en Stockholmsförort.Sedan följer ett meddelande som väckt ilska bland medarbetarna. ”Vi ligger dessvärre jättehögt i personalkostnad just nu. Hoppas att det är okej med alla att jag drar av en timme här och var. Eftersom ni inte är så bra på att svara på inlägg, så tar jag mig friheten att justera detta nu direkt. Ni får säga till om ni är missnöjda”. Inlägget avslutas med en glasögonprydd smiley som ler. Många medarbetare vittnar om att obetalt övertidsarbete är mycket vanligt förekommande på kafékedjan. En uppgiftslämnare skriver: ”Detta förekommer systematiskt på Espresso House. Man ber i vissa fall anställda jobba över för att sedan inte betala för den arbetade tiden. Eller så justeras antalet arbetade timmar ner i slutet av månaden för att nå personalbudgeten.”Per Persson är avtalssekreterare på Hotell- och restaurangfacket. Han blir upprörd när han får höra om inlägget. – Jag finner inga ord. Det är helt horribelt, säger han. – Det är ett grovt kollektivavtalsbrott. Om det skulle komma till oss så skulle bolaget bli skadeståndsskyldigt.Även Stina Möller, Sverigechef på Espresso House, är starkt kritisk till formuleringarna i Facebook-posten.– Det är självklart helt oacceptabelt. Vi har ett jobb att göra när det gäller att hjälpa våra chefer och ge dem det stöd de behöver. – Att balansera kostnader är en viktig del i distriktschefernas arbete, men hur det görs och hur det kommuniceras behöver vi förbättra. Men hur kan en arbetsledaren få idén att plocka bort timmar?– Jag kan inte svara på det, men generellt kan jag säga att det är klart att det inte ska gå till så. – Vi har ett ansvar i att utveckla ledarskapet hos våra chefer. Det arbetet har påbörjats och det kommer att intensifieras nu. ", "title": "Meddelandet från Espresso House-chefen: Drar av en timme här och var"},
{"contents": "Strax innan klockan 04 natten mot lördag larmades polisen till Boden efter att en kvinna i 20-årsåldern blivit överfallen längs en gångväg.– Det skedde av okända gärningsmän, säger Peder Jonsson, presstalesperson på polisen i Norrbotten.Enligt uppgifter till Aftonbladet var det tre män som anföll kvinnan och försökte slita av henne kläderna.– Det är rubricerat som försök till våldtäkt, säger Peder Jonsson.Enligt Aftonbladets uppgifter avbröt gärningsmännen våldtäktsförsöket när de blev skrämda av en förbipasserande bil. Gruppen flydde sedan från platsen. – Det finns ingen frihetsberövad i ärendet, och vad jag vet fick kvinnan inte fysiska skador.Brottsplatsen spärrades av för en teknisk undersökning.– Det pågår fortfarande en del utredningsåtgärder på plats.Ytterligare en kvinna i Norrbotten utsattes för ett våldtäktsförsök under natten:– I Gällivare är det en plats utomhus avspärrad. Kvinnan ska ha fått vissa skador i samband med överfallet, hon är förd till sjukhus.Enligt uppgifter till Aftonbladet var det en ensam gärningsman som attackerade henne. Hon kunde dock slå sig fri och fly.– Det finns ingen frihetsberövad i det ärendet heller.", "title": "Två kvinnor överfallna i Norrbotten i natt"},
{"contents": "Svenska Dagbladet har granskat de så kallade ”köksbordskirurgerna” som utför olagliga omskärelser för svarta pengar. En av dem, som de kallar ”doktor Hakim”, har dömts för brott mot omskärelselagen, misshandel och vållande till kroppskada, skriver Svenska Dagbladet. Dessförinnan, i början av 2000-talet, hade han tillstånd från Socialstyrelsen att utföra omskärelser av pojkar yngre än två månader. Men det drogs in efter anmälningar från sjukvården om att ingreppen lett till allvarliga komplikationer.Ändå lever han fortfarande på att utföra omskärelser, och tar 2 000 kronor för ingreppet. Han klipper förhuden med ett verktyg som, enligt experter som SvD talat med, är avsett för att skära igenom ben. Reportrarna utgav sig för att vilja få ett barn omskuret och stämde träff med doktor Hakim, som ursprungligen kommer från ett land i Mellanöstern.– Jag gör det professionellt. Det finns ingen läkare i Sverige som är bättre än mig, säger doktor Hakim till SvD.Ett av fallen som ”doktorn” dömts för var när han för ett tiotal år sedan opererade en pojke på ett soffbord i Mellansverige. Han hade utgett sig för att ha tillstånd, men bröt mot en rad vårdhygieniska regler. Pojken, som var ett år och nio månader gammal, svimmande under ingreppet. Enligt mamman fick doktor Hakim bråttom iväg efteråt. När mamman tog bort förbandet upptäckte hon att att en suturnål med tråd satt kvar i sonens penis.– Han är farlig. Straffet han fick var ingenting, han fortsätter ju. Vi trodde vi gjorde rätt, vi visste inte bättre. Mitt råd till alla föräldrar är att absolut inte göra detta hemma, gå till sjukhus eller till en laglig klinik, säger mamman Fatima till Svenska Dagbladet. Mannen skulle betala skadestånd till familjen, men något sådant har de aldrig sett till.Doktor Hakim dömdes till två månaders fängelse, som avtjänades med elektronisk fotboja. Han har dömts för att ha utfört okvalificerade operationer på ytterligare tre pojkar, enligt SvD.Staffan Meurling, professor emeritus i barnkirurgi, var Socialstyrelsens sakkunnige när mannens tillstånd att utföra omskärelser drogs in. Han är bestört över att mannen fortsätter sin verksamhet.– Om han använder smärtlindring med spruta finns risken för allergisk chock, det kan man dö av. Barnen kan även få men för livet om ingreppet inte görs på ett adekvat sätt. Den här mannen borde förstå att han inte ska fortsätta med det här. Jag vet att jag inte ska mecka med bilar för jag är dålig på det. På samma sätt borde han inse att han är dålig på omskärelse. Dessutom är det han gör olagligt, säger Staffan Meurling till SvD. ⁠ FOTNOT: ”Doktor Hakim” och Fatima heter egentligen något annat. ", "title": "”Doktor Hakim” lämnade nål och tråd i pojkes penis"},
{"contents": "Polisen får även tillstånd att hålla kvar honom i isoleringscell under de första två av de fyra veckorna, varefter man kan begära ytterligare två veckor i isolering.Manshaus gjorde nazisthälsningen när han anlände till tingsrätten. Hans advokat hade begärt att domstolsförhandlingen skulle vara öppen. Men rätten beslutade att hålla den bakom lyckta dörrar enligt önskemål från polisen, som anser att bevisläget annars kunde påverkas.22-åringen är misstänkt för terrorattacken mot al-Noor Islamic Centre i Bærum i somras och för att ha mördat sin 17-åriga styvsyster. Manshaus har medgett att han avlossade skott vid moskén, där han övermannades innan någon hann dödas, samt att han låg bakom sin styvsysters död men erkänner sig inte skyldig till brott.22-åringen hade före sitt dåd hyllat flera masskjutningar med högerextrema motiv.", "title": "Manshaus omhäktad – gjorde nazisthälsning"},
{"contents": "En person har anhållits misstänkt för mordförsök sedan flera skott avlossats in genom ett lägenhetsfönster i Skövde. Ingen människa skadades i skottlossningen, som ägde rum natten till lördagen.Flera personer befann sig i lägenheten och det var ett skarpt vapen som användes, rapporterar Skaraborgs Läns Tidning med hänvisning till polisen.– Det var flera skott men jag kan inte säga hur många, säger jourhavande förundersökningsledare Mattias Hellgren Wingård till tidningen.Polisen har under dagen bland annat hört vittnen och säkrat hylsor utanför bostaden.", "title": "Sköt in i lägenhet – en anhållen"},
{"contents": "Kosovos två oppositionspartier, Vetevendosje och LDK, får omkring 25 procent vardera av rösterna i parlamentsvalet, uppger valkommissionen när 90 procent av rösterna är räknade.Utan egen majoritet för något parti får vänsternationalistiska Vetevendosje och center-högerpartiet LDK försöka enas. De har inte mycket gemensamt, men ledarna för båda partierna har signalerat att de vill försöka samarbeta.– Som premiärminister i Kosovo räcker jag ut en hand till samarbete för att kröna förändringen, säger Vetevendosjes partiledare Albin Kurti, med hälsning till LDK.Det partiets ledare, Vjosa Osmani, säger i en kommentar att hon vill att partierna sätter sig ner för att prata om en framtida koalition.President Hashim Thacis PDK, som har varit vid makten sedan 2007 och sedan förra valet styrt landet i en koalitionsregering, får 21 procent och har erkänt sig besegrat.– Vi vann inte. Vi accepterar folkets dom och PDK är nu i oppositionsställning, sade partiledaren Kadri Veseli tidigt på måndagen.Parlamentsvalet utlystes i augusti efter att premiärminister Ramush Haradinaj hade kallats till förhör av en specialdomstol i Haag om sin roll under Kosovokriget i slutet av 1990-talet. Haradinaj var en av befälhavarna för gerillan UCK och medan många landsmän ser honom som krigshjälte anklagas han av Serbien för krigsbrott.Huvudfrågan för en ny regering blir dialogen med Serbien. Relationen mellan de båda länderna är bottenfrusen och en EU-ledd dialog har legat på is i över ett år. Totalt bor det omkring 120 000 serber i landet, huvudsakligen i norra Kosovo, som är starkt lojala mot Belgrad.Den serbiska minoriteten har tio garanterade platser i parlamentet, nästan samtliga ser ut att gå till Belgradvänliga Srpska Lista.", "title": "Oppositionen segrare i Kosovo"},
{"contents": "Det var vid halv tio-tiden som polisen larmades till en adress i Sundbyberg. I en lägenhet låg en död kvinna.En förundersökning gällande mord har nu inletts.En man greps av polis på plats. Han är nu misstänkt för mord.Polisen har nu spärrat av den misstänkta brottsplatsen och kriminaltekniker arbetar på platsen, men är förtegen kring händelsen.Man vill varken kommentera de inblandades ålder eller vad som orsakat kvinnans död.– Ambulans var på plats och behövde polishjälp, så vi åkte dit. Två personer fanns i lägenheten, en levde och en var avliden. Vi kan inte utesluta att ett brott har begåtts, säger Peter Asp, vakthavande befäl på Stockholmspolisen.– För tillfället genomförs en teknisk undersökning i lägenheten och efter det kommer förhör att hållas med den gripne.", "title": "En gripen för mord i Sundbyberg – polisen förtegen"},
{"contents": "Larmet från Kristineberg på Kungsholmen kom in som ett automatlarm till räddningstjänsten på lördagseftermiddagen.– När vi kom dit så märkte vi att det larmade från ett utrymme där det finns etanol och även en indikation på läckage där inne så vi backade ut, säger Jarmo Carlsten.Räddningstjänsten drog i gång en insats för att hantera situationen – som kan vara riskabel för personalen från räddningstjänsten.– Risken för explosion är hög som vi ser det, säger Jarmo Carlsten.Läckaget skedde från en etanoltank i en industrifastighet som används av ett företag i medicinbranschen, enligt räddningstjänsten.Någon risk för allmänheten fanns dock inte.– Det här händer inomhus i den här industrifastigheten och det finns ingen allmänhet i närheten. Om det skulle smälla så smäller det inne i huset, säger Jarmo Carlsten.Räddningstjänsten beslutade om att en intilliggande idrottshall samt en fotbollsplan skulle evakueras. Också närmaste gata stängdes av.– Vi har satt upp en riskzon på 50 meter runt byggnaden, säger Jarmo Carlsten.Vid 17-tiden gick två team från räddningstjänsten, både rökdykargrupper och skyddsgrupper, in i byggnaden från två håll för att undersöka hur stor läckan är och om det fortfarande läcker.– Det handlar om en första indikeringsinsats, säger Jarmo Carlsten.Strax innan 18 kunde räddningstjänsten blåsa faran över.– Vi har ventilerat och avslutat och har en säker miljö på platsen, säger Jarmo Carlsten.", "title": "Stor explosionsrisk efter kem-läckage på Kungsholmen"},
{"contents": "Ett löfte om gratis kebab till de 200 första gästerna ledde till köbildning och kaos. Till slut larmades polis till fredagens invigning av kebabrestaurangen i Gävle.Polisen ryckte ut vid lunch och vid 14-tiden, efter att ett vaktbolag kallats in för att få ordning på stöket i kön, kunde de hungriga matgästerna börja släppas in, några få åt gången, rapporterar Gefle Dagblad.– Det blev bråkigt precis som vid en rea men ingen person är misstänkt för brott, säger Mikael Hedström, presstalesperson på polisen, till tidningen.", "title": "Gratis kebab ledde till kaos"},
{"contents": "Männen hittades skadade i ett trapphus vid Ica i stockholmsstadsdelen Svedmyra på kvällen söndagen den 22 september.Männen är båda i 20-årsåldern och hade enligt polisen huggits med ett vasst föremål.Deras tillstånd beskrevs av sjukvården som allvarligt men stabilt och polisen drog i gång en utredning om mordförsök.Men trots att polisen letade med bland annat helikopter kunde inte någon gärningsman gripas under kvällen den 22 september.Tidigt i går morse greps en person som polisen misstänker ligger bakom dådet. Han hade anhållits i sin frånvaro redan dagen innan.Det handlar om en 15-årig pojke, som i dag begärdes häktad av jouråklagare. Som skäl till häktningen hävdar åklagaren ”synnerliga skäl” samt att det kan finnas risk för att pojken förstör utredningen om han får vara på fri fot. Åklagaren begärde också tillstånd att sätta pojken under restriktioner, det vill säga att han inte får ha kontakt med omvärlden under häktningstiden.På lördagseftermiddagen beslutade Södertörns tingsrätt att pojken ska häktas.– Han blev häktad på sannolika skäl för två fall av grov misshandel. Frihetsberövandet kommer att bedömas löpande eftersom det är frågan om en så ung person, säger Karin Rosander, informationsdirektör på Åklagarmyndigheten.Pojken, som är från södra Stockholm, har tidigare inte dömts för brott enligt offentliga register.Han företräds av advokat Björn Sandin som inför förhandlingen sa:– Han begärde byte av advokat i går så jag är precis på väg in till honom för att ha mitt första samtal.", "title": "15-årig pojke begärs häktad för att ha huggit ner män i Svedmyra"},
{"contents": "✓ ”Jag kan inte gifta mig”  ✓ Bor på Mauritius ✓ ”Tyckte jag såg fet ut”", "title": "Porrkungen Berth Milton: Därför kan jag inte gifta mig"},
{"contents": "\"Turkiet kommer inom kort att genomföra sin sedan länge planerade manöver i norra Syrien. USA:s väpnade styrkor kommer inte stödja eller vara inblandade i manövern\", skriver Vita huset, och tillägger att amerikanska soldater kommer att dras tillbaka från det berörda området.Beskedet kommer kort efter ett telefonsamtal mellan USA:s president Donald Trump och hans turkiske motpart Recep Tayyip Erdogan.Erdogan meddelade häromdagen att offensiven mot området i nordöstra Syrien kan inledas under de närmaste dagarna. Området kontrolleras av den USA-stödda SDF-milisen, som i sin tur leds av den kurdiska YPG-milisen. Turkiet betraktar YPG som en terrorgrupp med nära band till den kurdiska PKK-gerillan i Turkiet.\"Vi är fast beslutna att säkra vårt lands existens och säkerhet genom att rensa denna region på terrorister\", skriver den turkiske utrikesministern Mevlüt Cavusoglu på Twitter efter Vita husets besked.Washington har tidigare försökt stoppa en sådan manöver och Vita husets uttalande kan ses som en vändpunkt i USA:s försvarspolitik gällande Syrien med avseende på att landet nu i praktiken slutar skydda allierade såsom SDF.SDF reagerar med besvikelse på USA:s besked.\"De amerikanska styrkorna fullgör inte sina åtaganden och har dragit tillbaka sina styrkor från områdena längs gränsen till Turkiet, och Turkiet förbereder sig nu för en invasion i norra och östra Syrien\", skriver SDF i ett uttalande.Milisen säger att man kommer att försvara sig och har varnat för fullskaligt krig vid en turkisk insats. SDF varnar också för att en offensiv mot kurderna skulle ge möjlighet för IS att återta mark i Syrien. Det skulle vara en vändpunkt för framgångsrika kurdiskledda insatser mot terrorgruppen, skriver SDF.USA och Turkiet enades förra månaden om att skapa en buffertzon längs den syriska gränsen mot Turkiet. Erdogan säger att han är frustrerad över vad han beskriver som USA:s misslyckande att implementera överenskommelsen.Erdogan och Trump ska träffas nästa månad för att fortsätta samtalen om att upprätta en säkerhetszon i norra Syrien, enligt Turkiet.I Vita husets uttalande kritiserar USA också Frankrike, Tyskland och andra europeiska länder för att inte ha tagit hem medborgare som stridit för IS i Syrien.\"Turkiet blir nu ansvarigt för alla IS-krigare i området som tillfångatagits senaste två åren\", skriver Vita huset.", "title": "USA ger Turkiet grönt ljus att gå in i Syrien"},
{"contents": "Pengarna ska gå till fler aktiviteter, vardagsrehab och en resa, något som Hallandsposten tidigare skrivit om. I slutet av september bar det av till Rhodos för sju äldre från Harplinges äldreboende. Med sig på resan hade de en personal för varje äldre och en sjuksköterska.– Resan var en idé jag hade som vi skickade in till politikerna och nämnden så att de äldre får uppleva det här en gång till och det var jättelyckat, säger Heidi Nilsson, konceptansvarig för boendet.Det var nervöst i början, berättar hon, eftersom de aldrig gjort något liknande tidigare och hon oroade sig för att något skulle gå fel.– Men det har verkligen gått jättebra och vi blev väl bemötta överallt. Under en vecka var de äldre, som är mellan 80- och 90 plus, på Rhodos och de har hunnit med att både sola, bada, äta god mat och shoppa lite.Men att bada i havet var favoriten och det var vad de äldre sett fram emot mest. Reaktionerna har varit underbara och de har varit väldigt lyckliga, säger Heidi Nilsson.– Det har varit känslosamt för alla som varit med på resan, det blev både skratt och glädjetårar. Vi har haft det väldigt mysigt tillsammans, säger Heidi Nilsson.De äldre som ville följa med på resan har bekostat resa och logi själva. Personalens resekostnader täcktes av bidraget.– Personalen som var med på resan har varit helt fantastisk och de har tagit hand om våra äldre med så mycket kärlek och empati under veckan. Utan de hade resan aldrig blivit så bra som den blev. Det känns som att det här vill vi göra igen!De fem miljonerna är ett statligt stimulansbidrag till kommunen som ska användas till förstärkningar inom äldreomsorgen under hösten. I Halmstad väntar fler aktiviteter och vardagsrehab. Och så blev det ju en resa för de äldre också.Svenska Hjältar startades av Aftonbladet 2007. Varje år skriver vi om hundratals vardagshjältar som visat prov på mod, civilkurage och medmänsklighet. Av dessa utser vår jury sju hjältar som prisas på Svenska Hjältar-galan i december på Aftonbladet.se och i TV3.Nominera din hjälte här nedan!", "title": "Äldreboendet åkte till Rhodos: ”Både skratt och glädjetårar”"},
{"contents": "De två gripna är 21 respektive 26 år gamla. Bägge har anhållits. De kom själva in till receptionen på Rättscentrum i Malmö och anmälde sig. Därefter greps de och anhölls sedan av en jouråklagare. Under fredagen kommer de misstänkta männen att förhöras och dna-topsas.– Om det har säkrats dna-spår på brottsplatsen kan en topsning knyta männen till brottet, säger Calle Persson, polisens presstalesperson. Den yngste av männen, som var 20 år vid gärningstillfället, är misstänkt för grov våldtäkt och 26-åringen är misstänkt för våldtäkt av normalgraden.– Det är ett av de grövsta brotten. Dels vad det gäller straffskalan och ur moraliska aspekter. Vi ser mycket allvarligt på det, säger Calle Persson.Eftersom brottet ansågs allvarligt och utredningen gick på tomgång beslutade sig polisen för något så ovanligt som en bildpublicering. Övervakningskamera hade fångat två misstänkta män när de lämnade Folkets park. Publiceringen gav snabbt resultat. Efter att Aftonbladet och flera andra medier gått ut med bilderna började telefonen ringa hos polisen. – Tipsen var så pass bra att hade de inte kommit in själva så hade det bara varit en tidsfråga innan vi hade gripit dem, säger Calle Persson. Enligt Calle Persson kom männen inte in tillsammans utan anmälde sig vid olika tidpunkter under kvällen. – De sa att de kände igen sig på bilderna. De två männen identifieras av tjänstgörande polis och greps, säger Calle Persson. Varför kom de in själva, tror du?– Det gör ibland personer när de är efterlysta. Vissa vill berätta sin version och vissa vill kanske undvika att vi kommer hem till dem och hämtar dem, säger Calle Persson. Det var den 6 juni 2019 som Anna, 30, tillsammans med vänner begav sig till Folkets park i centrala Malmö för att fira nationaldagen. En stund efter midnatt, vid klockan 00.30, lämnade Anna för en kort stund sina vänner. Då dök två för henne okända män upp. Bakom en buske i nära anslutning till en av ingångarna till Folkets park ska männen ha överfallit och våldtagit Anna. Det var först när hon lyckades skrika på hjälp och uppmärksamma andra i parken om vad som skedde som männen ska ha avbrutit övergreppet och lämnat  platsen. – Anna fick hjälp att kontakta polisen och en patrull kom till platsen, säger förundersökningsledare Cecilia Wolfgramm. Polisen vill inte gå in på om de två misstänkta männen har gjort några medgivanden. Inte heller om offret Anna har pekat ut männen som förövare. Calle Persson påpekar att offer för våldtäkter generellt ofta mår mycket dåligt. Han hoppas att Anna kommer orka med rättsprocessen. – Vi hoppas såklart att hon kommer vara stark nog att kunna vara med i en eventuellt kommande rättegång.  Och berätta hennes upplevelse av det.  Anna heter i verkligheten något annat.", "title": "Två gripna för överfallet på Anna"},
{"contents": "De fem politiska frågor som svenska folket tycker är de allra viktigaste har varit ungefär desamma under de senaste åren.I den här mätningen har ”lag och ordning” fått ännu större vikt jämfört med den förra mätningen som gjordes i  slutet av juni. Det beror sannolikt på den senaste tidens många dödsskjutningar, bland annat av två unga kvinnor, i Malmö och i Stockholm.Även sjukvården har fått större politisk betydelse för väljarna. Vårdköerna kan vara en förklaring.De övriga tre frågorna ligger kvar på ungefär samma nivå som tidigare. Värt att notera är dock att en av vår tids ödesfrågor, ”klimat och miljö” blivit lite mindre viktig  för väljarna. Den någorlunda normala sommaren kan vara en förklaring, särskilt i jämförelse med förra årets hetta, torka och bränder.I politiken är det viktigt för ett parti att  väljarna tycker att det har en bra, helst bäst, politik för centrala samhällsfunktionerI den grenen leder Moderaterna som anses ha den bästa politiken på fyra av nio områden enligt Aftonbladet/Inizio. De var lika många i den förra mätningen för ett kvartal sedan.Med tanke på att det inte gick särskilt bra för Moderaterna i valet förra året, och har fortsatt i samma bleka stil sedan dess,  är resultatet förvånande. Det borde helt enkelt gå bättre för Moderaterna än det gör i väljarbarometrarna.För Socialdemokraterna är problemet annorlunda. S är det ledande partiet i regeringen. Men väljarna tycker sällan att de har den bästa politiken.För närvarande anses de äga två sakfrågor: sjukvård samt skola och utbildning.Att efter fem år som regeringens största och tongivande parti bara anses vara bäst på två politikområden måste betraktas som illavarslande.Att främste konkurrenten dessutom anses vara bäst på dubbelt så många frågor skvallrar om att Socialdemokraternas position är bräcklig. I kombination med de skrala siffrorna i väljarbarometrarna varslar det om att framgång i nästa val kommer att kräva mycket stora arbetsinsatser från Socialdemokraterna – om läget inte radikalt förändras.En ljusning kan dock vara att i den förra mätningen tyckte väljarna att Socialdemokraterna bara hade den bästa politiken på ett område. Nu är det alltså dubbelt så många.Andra partier som behöver se upp är Liberalerna och Centern.Skolan var under förre partiledaren Jan Björklund Liberalernas stora profilfråga. Länge ansåg svenska folket att Liberalerna hade den bästa eller näst bästa skolpolitiken. Nu ligger de på tredje plats. Hur ser Nyamko Sabunis strategi för att sätta Liberalerna på kartan ut?För Centern är de gröna frågorna viktiga. De har av väljarna länge ansetts ha den näst bästa eller bästa miljö- och klimatpolitiken. Men nu är även de nedpetade på tredje plats.Centern vill i och för sig bredda sig. Men sannolikt inte på bekostnad av att de uppfattas som mindre gröna än tidigare. Eller?Kristdemokraterna har sedan den förra undersökningen tappat en fråga till Socialdemokraterna – sjukvården.  Avståndet är dock bara en enda procentenhet. Men KD uppfattas fortfarande ha den bästa politiken för äldre trots att det inte längre är en fråga som partiet lyfter fram. Liberalerna, Centern och Vänsterpartiet anses inte vara bäst på någonting vilket är ett svaghetstecken.Sverigedemokraterna slår, inte direkt överraskande, knockout på de andra partierna när det gäller flyktingar och invandring. Betydligt fler än som röstar på SD, 35 procent, tycker att de har de bästa lösningarna på det området.Avståndet till  det näst bästa partiet, S, är hela 19 procentenheter, mätningens absolut största försprång. SD regerar på det här området.Det näst största gapet till andra partier står Moderaterna för. Avståndet till tvåan, Socialdemokraterna, är åtta respektive sju procentenheter när det gäller försvaret och svensk ekonomiSammanfattningsvis: En rad beska besked från väljarna till framför allt S, L, C och V. Där finns förbättringspotential som det brukar heta.Vill du vara med och svara på Inizios undersökningar där vi tar reda på vad svenska folket tycker om olika frågor? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Chockbesked från väljarna i ny mätning"},
{"contents": "Svenska Dagbladet har granskat vad som kallas ”köksbordskirurgi” – olagliga omskärelser för svarta pengar. Socialstyrelsen har tidigare uppskattat att tusentals sådana ingrepp görs årligen, men mörkertalet betraktas som stort.Tidningen har varit i kontakt med fyra män som utför omskärelser för omkring 2 000 kronor. En av dem började operera pojkars underliv på flyktingförläggningen där han blev placerad när han kom till Sverige. Det tipsas också om män som utför omskärelse i arabisktalande Facebookgrupper.– Det är Guds påbud att göra omskärelse. Det här är den smutsigaste delen av kroppen, där du bajsar och kissar. Trots alla bakterier är man frisk där. Gud har gjort att det läker lätt, säger en man i 50-årsåldern till SvD. Han beskriver sig som en erfaren omskärare.För barn som är yngre än två månader kan man lagligt utföra omskärelse utan läkarlegitimation, om man har tillstånd från Inspektionen för vård och omsorg. Men det har inte männen som SvD varit i kontakt med, och ett sådant har inte beviljats sedan 2015, enligt tidningen.En av männen har sökt och fått avslag – eftersom smärtlindringen han uppgett sig använda inför operationen inte är tillräcklig. Ändå erbjuder sig mannen att utföra omskärelse för 2 000 kronor på en ettåring, enligt SvD – något som dessutom kräver läkarlegitimation. Det finns sex regioner som erbjuder icke-medicinskt motiverad omskärelse av pojkar, vilket kan kosta tiotusentals kronor. Det finns också andra kliniker som utför rituell omskärelse på pojkar för några tusenlappar.Jakob Stenman, barnkirurg och urolog vid Astrid Lindgrens barnsjukhus i Solna, säger att barnen som opereras på okontrollerat vis utsätts för många risker.– Vi har sett svåra infektioner där det blivit väldigt stora huddefekter som vi fått operera efteråt. Vi har även sett amputationer av penisskaftet, säger Jakob Stenman, till SvD. Det rör sig då om delar av penisskaftet som amputerats.Men de olovliga omskärarna som SvD varit i kontakt med, när de utgett sig för att vara intresserade av tjänsten, vittnar om en blomstrande marknad.– På torsdag har jag eritreaner och kurder i Gävle och en syrier i Sundsvall. Jag åker också till Norge, Danmark, Tyskland och Nederländerna, säger mannen i 50-årsåldern till SvD.Omskärelse har varit mycket omdebatterat den senaste veckan, efter att Centerpartiet på sin stämma röstade för att partiet ska verka för ett förbud mot omskärelse av icke-medicinska skäl. Men Annie Lööf och partiledningen står inte bakom förslaget, då man anser att religionsfriheten och mångfald- och toleransperspektiven inte vägts in tillräckligt. C-förslaget har förkastats av bland annat det Judiska centralrådet.Men Annie Lööf förespråkade själv ett omskärelseförbud 2007, när hon var ny i riksdagen.– Nu när jag pratat med väldigt många organisationer så har jag insett att den här frågan har betydligt större dynamik, sade Annie Lööf (C) i Ekots lördagsintervju i går.", "title": "”Köksbordskirurger” utför illegal omskärelse på pojkar"},
{"contents": "Vid 19:35 på fredagen larmades ambulans till en adress i centrala Arvika. I lägenheten anträffades en livlös kvinna och misstanke om mord uppstod.– En man och en kvinna befann sig på platsen. Kvinnan var död och det framkommer omständigheter som gjorde att mannen greps av polis, säger Kenneth Johannesson på polisen i region Bergslagen.Tekniker har åkt ut till lägenheten och platsen är avspärrad. – Vi kommer att genomföra en brottsplatsundersökning och även hålla förhör med mannen, säger Kenneth Johannesson.Strax efter 22:30 kom polisen med nya uppgifter. På sin hemsida skriver polisen att ambulanspersonal har ”fått igång pulsen på kvinnan på väg mot sjukhuset.”– På plats gör polisen och ambulanspersonalen bedömningen att kvinnan är avliden. Men när kvinnan sedan förs mot sjukhuset lyckas personalen i ambulansen få igång hennes puls. Hon är alltså inte död, säger vakthavande befäl Erik Hiding.Skadeläget för kvinnan, som enligt polisen vårdas på intensiven, är oklart. Ärendet rubriceras som försök till mord. Ett brott som den gripna mannen är misstänkt för. ", "title": "Man greps för mord – kvinna väckt till liv i ambulansen"},
{"contents": "Aftonbladet har tidigare skrivit om hur flera föräldrar fått höga telefonräkningar efter att barn ringt in till ett betalnummer som den kända Tiktok-profilen tipsat om under sina livesändningar.  Efter kritiken har nu ytterligare personer anmält profilen för direktreklam riktat mot barn. Hittills har fem anmälningar inkommit till konsumentverket. – Det är förbjudet att rikta direkta köpuppmaningar till barn under 18 år, säger Charlotte Söderlund. Barn har svårare att urskilja vad som är reklam eller information och är därför mer mottagliga till att bli lurade.– Om man dagligen följer kändisar på sociala medier så tenderar man känna en sorts relation till dem och just barn påverkas lite mer, säger Charlotte Söderlund jurist vid Konsumentverket. En förälder skriver i en anmälan om hur hans 11-åriga son uppmanades att ringa betalnumret, ”Han förstod inte att det kostade så mkt pengar och skäms såklart. Inte lätt för ett barn att förstå, därmed skamligt och fel av denna profil att lura barn på detta sätt.” Profilen har över hundratusen följare på musikappen Tiktok. Där fylls profilens kommentarsfält med kommenterar från barn i lägre åldrar.  Aftonbladet har skrivit om Andreas döttrar som ringde 250 gånger till betalnumret. Hon berättar att barnen blev ledsna när de fick reda på hur mycket det hade kostat och att barnens sparpengar skulle användas för att betala fakturan. Anmälningarna ska nu utredas av konsumentverkets jurister. Aftonbladet har vid flera tillfällen sökt Tiktok-profilen och företaget som sköter administrationen av livesändningarna. ", "title": "Fler anmälningar mot Tiktok-profilen "},
{"contents": "Tiotusentals personer har berörts av historien om sexåriga katten Zlatan i Gräsmark i Värmland. Det var ägaren Charlotte Willman, 26, som hittade honom svårt medtagen i rabatten ute i trädgården. Hon tog med honom in och lät honom vila på soffan.– Vi trodde han varit i ett kattslagsmål, så vi var inte särskilt oroliga, sa Charlotte Willman till Aftonbladet tidigare i veckan.Hos veterinären insåg de hur skadad Zlatan faktiskt var. När pälsen rakats bort var huden under full av småsår. Det var skottsår efter hagelkulor. Men alla kulor kunde inte plockas bort.– När de röntgade honom upptäckte de att det fanns ytterligare hundra kulor i hans kropp, sa Charlotte Willman tidigare.I torsdags kväll blev Zlatan dålig och morgonen efter var det dags för veterinärbesök igen. I fredags vid 18-tiden fick Zlatan somna in.– Trots alla insatser blev han inte bättre, hans kropp orkade inte mer, säger Charlotte Willman.Händelsen är polisanmäld men det är fortfarande oklart som hänt och vem som sköt katten.", "title": "Katten Zlatan besköts med hagel – nu har han somnat in"},
{"contents": "En äldre mans död i Lysekil i våras blir nu ett fall för hovrätten i Göteborg. Mannens hustru dömdes i Uddevalla tingsrätt till två års fängelse för dråp. Men åklagaren hade yrkat på tio års fängelse för mord, och har nu överklagat domen.Kvinnan, som är i 70-årsåldern, uppger att hon och maken var överens om att ta sina liv. Hon skar också sig själv, men överlevde. Mannen var svårt sjuk, och enligt kvinnan blev paret mycket dåligt bemötta av hemtjänsten. Hon medger att hon vållat makens död, men ser det som en gärning av barmhärtighet.Tingsrätten ansåg i sin dom att kvinnan utfört gärningen enligt sin makes önskan.Men åklagaren har hävdat att det inte finns bevis för att mannen ville dö, och att han dessutom kan ha varit för dement för att uttrycka en sådan vilja.", "title": "Äldre mans död i Lysekil till hovrätten"},
{"contents": "Det var klockan 19.24 som polisen larmades till en adress i centrala Ludvika efter en kraftig explosion.En entrédörr till ett trapphus hade sprängts bort i detonationen.– Vi har en patrull på plats som nyss sa att det var ”grönt läge” och de ska nu spärra av. Sedan gäller det att ge de som bor där det stöd som behövs, säger säger Kenneth Johannesson, presstalesperson på polisen i region Bergslagen.Det har ännu inte fattas något beslut om de boende ska evakueras.Bombskyddet är just nu på väg till platsen och en förundersökning gällande allmänfarlig ödeläggelse har inletts. Det är i nuläget oklart om någon person ska ha skadats i explosionen.Ingen person är gripen.", "title": "Explosion i Ludvika – entrédörr bortsprängd"},
{"contents": "Höstens stora kungliga begivenhet är kröningen av Japans 126:e kejsare, Naruhito. Den 22 och 23 oktober samlas hela världens statschefer vid den högtidliga ceremonin. Från början var det tänkt att kung Carl Gustaf och drottning Silvia skulle närvara.– Från svenska kungahuset är det nu bestämt att det blir kungaparet som åker till Japan den 22 oktober, sa hovets informationschef Margareta Thorgren till Aftonbladet i slutet av augusti.Nu är det ändrade bud. Enligt kungahusets kalender är det kronprinsessan Victoria som kommer att bevittna kröningen tillsammans med kungen, något som inte tillhör vanligheterna.– Ja, det stämmer att planerna var att kung och drottning skulle åka, skriver Margareta Thorgren i ett sms. Men drottningen överlät sin plats till kronprinsessan.Anledningen enligt Margareta Thorgren är de goda relationerna med Japan.– För ett år sedan var kungaparet i Japan på statsbesök.– Kungen deltar för tredje gången i ett tronskifte i Japan och då blir det rätt riktning att kronprinsessan närvarar tillsammans med kungen vid tronskiftet för den nya generationen.Historikern Dick Harrison är inte förvånad.– Det finns ingenting som ger vid handen att kungen ämnar abdikera till dotterns förmån, skriver han i ett mejl till Aftonbladet.– Snarare ger det intryck av en kombination av hövlighet mot Japan – att Sverige sänder både monarken och nästkommande monark är en stor hedersbetygelse – och av den inskolning av tronföljare i offentliga sammanhang som våra kungar och drottningar har ägnat sig åt sedan medeltiden.Prins Charles i Storbritannien har tackat ja till att delta vid kröningen. Från Danmark kommer kronprins Frederik och kronprinsessan Mary, Norge skickar kronprins Haakon, men Mette-Marit följer inte med. Från Belgien kommer kung Philippe och drottning Mathilde och även Spanien representeras av kung Felipe och drottning Letizia.Både i Belgien och Spanien har de sittande regenterna abdikerat nyligen, något som Dick Harrison, professor i historia, inte tror kommer att hända i Sverige. – Det är självklart en möjlighet, men det vore i så fall ett stort trendbrott, svarar han i ett mejl.– Svenska monarker har aldrig abdikerat frivilligt enda undantagen är våra regerande drottningar Kristina och Ulrika Eleonora.– Ingen Bernadotte har abdikerat. I andra länder, inte minst i Beneluxområdet, har flera abdikationer ägt rum i modern tid, men den oskrivna regeln för skandinaviska monarker har varit att de sitter på tronen tills de dör.På frågan vad kungahuset betyder och hur de ska följa med i en allt snabbare samhällsutveckling svarar Dick Harrison:– Monarkins framtida betydelse och överlevnad bygger på hur väl Carl XVI Gustaf och hans äldsta dotter förmår anpassa denna roll till samhällsförändringarna. Hittills har de lyckats.", "title": "Årets party – då vickar Vickan som drottning"},
{"contents": "Polisen har spärrat av restaurangen i Hovsjö efter skottlossningen och jagar fortfarande den beväpnade gärningspersonen. I nuläget finns inga uppgifter om att någon ska ha skadats.När polisen kom till platsen var ingen målsägande kvar, skriver polisen.Polisen nåddes av larmet om skjutningen vid 16.45 och enligt larmet ska gärningspersonen ha gått in på restaurangen och avfyrat ett okänt antal skott.– Vi har ingen gripen än så länge, säger Anna Westberg vid Stockholmspolisen.Händelsen rubriceras som försök till mord.", "title": "Man sköt på restaurang i Södertälje: Skjutit okänt antal skott"},
{"contents": "Sjuåringen var i skolan i dag på Fabriksgatan i Landskrona fram till klockan 13. Då försvann han och sedan dess har han inte synts till. Pojken har en utvecklingsstörning samt en CP-skada, vilket gör att han har en ”klumpig” och haltande gång, enligt polisen. Hans högra kroppssida är delvis förlamad.– Det är just nu en polisiär sökinsats i stadsmiljö. Vi misstänker inget brott men med tanke på hans funktionsnedsättning vill vi hitta honom så fort som möjligt, säger Rickard Lundqvist, presstalesperson på polisen i region syd.När pojken försvann var han klädd i en marinblå jacka, grå tröja och gröna byxor. Han är cirka 140 lång och har mörkt hår. Hans högra arm är gipsad.Polisen vill nu ha allmänhetens hjälp att hitta honom.Om du ser pojken eller har upplysningar att lämna om honom, ring 112 och begär att bli kopplad till Polisens ledningscentral i region Syd.Han hittades senare. Pojken ”är anträffad och mår bra. Polisen tackar allmänheten för hjälpen”, skrev polismyndigheten på sin hemsida klockan 16.51.", "title": "Försvunnen sjuåring hittad efter sökpådrag"},
{"contents": "Saudiarabien tillåter utländska män och kvinnor att dela hotellrum utan att de behöver bevisa att de är släkt eller gifta. Dessutom kommer saudiarabiska och utländska kvinnor att få ta in på hotell ensamma, vilket tidigare varit förbjudet.De nya reglerna ingår i en regeringsoffensiv för att få fler turister till landet och för att diversifiera ekonomin, som huvudsakligen är beroende av oljeinkomster. Saudiarabien har varit förhållandevis stängt i årtionden och fram till för några år sedan kunde män och kvinnor, även utlänningar, som inte var släkt och som syntes offentligt få hårda straff.Myndigheterna har som mål att få hundra miljoner årliga besökare till 2030. Sedan förra veckan kan medborgare i 49 länder, däribland Sverige, ansöka om turistvisum till Saudiarabien.", "title": "Ogifta får dela hotellrum i Saudiarabien"},
{"contents": "Luleå kommun står inför stora nedskärningar och ska spara hundratals miljoner.Samtidigt köpte kommundirektören Mikael Lekfalk in en personlig mentor till sig själv för 20 000 kronor om dagen – mer än dubbelt så dyr som kommunens redan avtalade konsulter, avslöjande SVT i veckan. – Jag förstår att det här sticker folk i ögonen. Jag har nu sagt upp avtalet, sa Mikael Lekfalk till Aftonbladet i onsdags.Efter avslöjandet polisanmäldes Mikael Lekfalk för grov trolöshet mot huvudman. Vid lunchtid under fredagen gick Luleå kommun ut med ett pressmeddelande att han sägs upp på grund av hanteringen av det dyra avtalet med ett konsultföretag i Uddevalla.Kontraktet med Resultatfabriken Consulting AB i Uddevalla tecknades av Mikael Lekfalk den 1 juni 2018 och gäller ”strategiskt stöd på koncernledningsnivå” fram till den 31 december 2019.  Enligt avtalet gäller stödet 1,5 dag i månaden, vilket motsvarar en kostnad på 30 000 kronor i månaden, eller 2 500 kronor i timmen. Den totala kostnaden blir 570 000 kronor, exklusive moms.Men kommundirektören tecknade avtalet utan att informera politikerna i kommunstyrelsen, vilket strider mot de kommunala riktlinjerna i samband med upphandlingen.Mikael Lekfalk lämnar sin anställning med omedelbar verkan.– Allmänhetens förtroende är avgörande för oss som är verksamma i offentlig sektor. Mikael har undanhållit oss politiker nödvändig information om sitt avtal, vilket i sig är allvarligt. Därför väljer vi att avsluta hans anställning. Det förtroende som är nödvändigt för uppdraget saknas, säger kommunalrådet Niklas Nordström (S) i pressmeddelandet. Kommundirektören lämnar sin tjänst med ett avgångsvederlag på 13 månadslöner, vilket totalt sett innebär en kostnad för Luleå kommun på 1 955 000 kronor inklusive arbetsgivaravgifter. Han själv beklagar utgången.– De sista dagarna har gett mig insikt, det är viktigt att få ett avslut på den här diskussionen. Det enda sätt jag och Niklas Nordström ser är att jag avslutar mitt uppdrag som kommundirektör. Jag har brustit i hanteringen av upphandling av konsult, det tar jag ansvar för. Det känns givetvis ledsamt att avsluta min tid i Luleå kommun på det här sättet. Vi har gjort många bra saker i kommunen och de kommer såklart i skymundan nu, säger Mikael Lekfalk i samma pressmeddelande.  Kommunalrådet Niklas Nordström (S) vill inte lämna några ytterligare kommentarer.  Aftonbladet söker Mikael Lekfalk.", "title": "Luleås kommundirektör Mikael Lekfalk får sparken "},
{"contents": "Jysk ska kora sin bästa säljare och fira sina medarbetare med en stor personalfest i Göteborg. För att alla de anställda ska kunna vara med på festen stänger de samtliga butiker på söndagen den 20 oktober.– Vi är stolta över att ha så många duktiga medarbetare i våra butiker. De är kompetenta, serviceinriktade och utmanar varandra till att utvecklas, säger Kenneth Pedersen, Head of Retail för Jysk Sverige, i ett pressmeddelande.Festen kommer att hållas på Gothia Towers och både medarbetare och respektive är bjudna.– I år har vi anmälningsrekord till festen. Förra året tog vi beslutet att stänga alla butiker dagen efter festen för att göra det möjligt för fler att delta. Också i år stänger vi butikerna dagen efter och vi är glada över att så många vill resa till Göteborg och fira, säger Jysk Sveriges vd, Johan Sjödin.Jysk är från början ett danskt bolag och öppnade sin första butik 1979. Den första svenska butiken öppnade i Malmö 1991. I Sverige finns det 145 butiker och närmre 1 300 säljare.", "title": "Jysk ger alla anställda ledigt – dagen efter personalfest"},
{"contents": "Polisen varnar nu för en ”systemhotande samhällspåverkan”.", "title": "50 kriminella gäng i Stockholm"},
{"contents": "Italienska Federica Mogherini har varit EU:s utrikesansikte i fem års tid. Frågan är nu om spanske veteranen Josep Borrell är rätt man att ersätta henne med.Ett första svar ges under eftermiddagen, då 72-årige Borrell granskas i ett utskottsförhör i EU-parlamentets utrikesutskott (Afet).– Vi kommer snart att fira 30-årsjubileet av Berlinmurens fall. Det var frihetens triumf. Men sedan dess har världen förändrats dramatiskt till det värre – mycket värre. Nu har vi handelskrig, klimatförändringar, flyktingkris och instabilitet i vårt närområde, konstaterar spanjoren i sitt inledningsanförande.Borrell har tidigare varit talman i EU-parlamentet och är just nu utrikesminister i Pedro Sánchez socialistregering sedan juni i fjol. Om han och resten av den nya EU-kommissionen godkänns som planerat kommer han att tillträda från den 1 november.", "title": "Nästa utrikeschef granskas i EU"},
{"contents": "Protesterna mot de avskaffade bränslesubventionerna fortsätter i Ecuador, och var inne på sitt fjärde dygn under söndagen.Demonstranter blockerade vägar på flera håll i landet, och det förekom även sammandrabbningar med polisen som svarade med tårgas.Ett 20-tal personer har frihetsberövats för misstankar om att de olovligen har höjt priser på livsmedel som regleras av staten, enligt regeringen.Pensionären Camilo Salazar, 65, i kuststaden Guayaquil säger att många butiksägare höjer livsmedelspriserna med motiveringen att bränslet är dyrare.President Lenín Moreno sade i fredags att han är öppen för samtal med demonstranterna, men vägrar att dra tillbaka sitt kritiserade beslut om att avskaffa bränslesubventionerna.Moreno vann valet 2017 och har genomdrivit en mittenorienterad politik efter år av socialistiskt styre under föregångaren Rafael Correa.", "title": "Bränsleprotesterna fortsätter i Ecuador"},
{"contents": "Kungens beslut kom på  sätt och vis överraskande och kan betraktas som både stort och litet – beroende på perspektiv.I korthet går det ut på att fem av kungen och Silvias barnbarn, alla utom prinsessan Estelle och prins Oscar, inte får kalla sig kunglig höghet. De kommer heller inte att tas i anspråk av kungen, eller hans efterträdare Victoria, för att fullgöra plikter som ankommer på statschefen. Det  innebär också att de unga inte kommer att få del av det statliga anslaget till hovstaterna, ofta kallat apanage. Det går till kungen som sedan ser till att prinsessorna och prinsarna får betalt för sina utgifter i samband med officiella plikter. Men de kommer inte att få några offentliga uppdrag, i alla fall inte av kungen, och alltså blir det inga klädbidrag från statskassan för dem. De kan också ta anställning och starta företag. En intressant fråga är självklart hur det kommer sig att kungen ändrat sig. Det yngsta barnbarnet, Madeleines prinsessan Adrienne, är bara 1,5 år gammal men begåvades ändå med tilläggstiteln ”hennes kungliga höghet” vid födseln. Den rycker nu morfar från henne liksom medlemskapet i ”det kungliga huset”.Brådskan kan förklaras med att riksdagens konstitutionsutskott, KU, förrförra riksdagsåret meddelade att de ville att regeringen skulle utreda hur ett mindre antal personer skulle få del av anslaget till hovet.Enligt riksmarskalk Fredrik Wersäll slipar regeringskansliet just nu på direktivet till utredningen.  Kungen tänkte alltså, som så många före honom, hellre förekomma än att förekommas. Han drog upp riktlinjerna själv.Nu har han själv bestämt var gränsen går, kanske i hopp om att göra regeringens utredning onödig eller åtminstone begränsa skadeverkningarna till dem han själv anser är acceptabla. Att kungen hade sådan fallenhet för maktspel, det visste man inte. Hatten av.I praktiken får kung Carl Gustafs beslut inga praktiska konsekvenser att tala om förrän alla barnbarn, utom Estelle och Oscar, når vuxen ålder. Tills dess fortsätter det ungefär som nu. Men under presskonferensen på Slottet undslapp sig riksmarskalken det som kanske var den stora nyheten. Att man på sikt kan mjuka upp de begränsningar som styr vad prinsessan Madeleine, hennes bror Carl Philip och hans hustru Sofia får ägna sin tid åt, vilket för närvarande innebär att de inte får ta anställningar eller bedriva egen affärsverksamhet.  Att de fem utpekade barnbarnens prins- och prinsesstitlar inte kan överlåtas till maka eller barn är ingen nyhet. Så fungerade det även för kungens systrar. I den mån hans syskonbarn är eller har varit prins eller prinsessa beror det på att pappan var prins. Är det här en rimlig förändring? Ja, av två skäl.Det ena är att det skattefinansierade kungahuset inte kan vara hur stort som helst. Det vore orimligt och skulle föra tankarna till helt andra statsskick än vårt eget.Det andra skälet är att man inte kan döma människor till overksamhet. De fem barnbarnen som inte längre är kungliga högheter måste ha något att syssla med – som de får betalt för. Motsatsen vore, med den här förändringen, helt orimlig. Vill du vara med och svara på Inizios undersökningar där vi tar reda på vad svenska folket tycker om olika frågor? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Kungen vek ner sig för riksdagen"},
{"contents": "✓ Så skapades magnetröntgen ", "title": "Uppfinnare: Därför fick jag aldrig Nobel-priset"},
{"contents": "✓ Sex misstänkta ✓ Polisen begärde extra resurser ✓ ”Av en slump”", "title": "Sprängmedel i termosar hittad vid knarkrazzia"},
{"contents": "Studien ligger till grund för nya rön som presenteras i den medicinska tidskriften Annals of Internal Medicine , där rådet helt enkelt är att vuxna fortsätter att äta rött kött, och rött processat kött, som vanligt.Genomgången visade att en minskning med tre portioner rött kött i veckan kan minska cancerdödligheten med sju fall per tusen personer.– Det finns väldigt små riskminskningar för cancer, hjärtsjukdomar och diabetes. Men bevisen är osäkra, säger professor Bradley Johnston vid Dalhousie University, som lett studiegenomgången.Dessa nya bedömningar möter dock en del kritik, i ljuset av att Världshälsoorganisationens cancerforskningsenhet beskriver processat kött som cancerogent, och rött kött som antagligen cancerogent.En grupp doktorer från bland annat Harvard, Yale och Stanford har sagt att artikeln bör granskas ytterligare och säger att reviderade råd som kan leda till ökad konsumtion av rött och processat kött vore ansvarslöst.\"Från ett folkhälsoperspektiv är det ansvarslöst och oetiskt att utfärda kostråd som är likvärdigt med att främja köttkonsumtion, även om det fortfarande finns en viss osäkerhet om styrkan i bevisen\", säger Frank Hu, doktor vid Harvard TH Chan School of Public Health, i ett uttalande som Reuters på förhand tagit del av i.Kevin McConway, professor emeritus vid brittiska Open University, säger att forskningen ger få tydliga svar.– Deprimerande nog verkar det som att efter alla dessa år och alla miljoner av studiedeltagare, så vet vi fortfarande inte mycket, säger han.", "title": "Forskning väcker tvivel om köttfara"},
{"contents": "Polisen larmades till korningen Södra Parkgatan och Ystadgatan i centrala Malmö vid 18.46. Då slogs 10–12 personer med varandra och enligt polisens inledande uppgifter kan det ha förekommit tillhyggen.En man är förd till sjukhus. Hans skador ska inte vara livshotande enligt polisen.Fem unga män är gripna misstänkta för misshandel.– Nu ska de inblandade höras, säger Rickard Lundqvist vid polisen region Syd.", "title": "Tiotal personer i bråk i Malmö med tillhyggen – flera gripna"},
{"contents": "Larmet inkom vid 12-tiden svensk tid på tisdagen.Ett våldsdåd hade då inträffat i lokaler tillhörande en yrkesskola i ett köpcentrum omkring fyra kilometer söder om staden Kuopio i östra Finland.På Twitter uppger polisen att en finsk medborgare har gripits och att denne vid tillfället var beväpnad med ett stickvapen och ett skjutvapen.Enligt finska iltalehti ska den gripne vara en långhårig man, beväpnad med svärd.En person hittades i samband med insatsen död i skolans lokaler medan tio personer, inklusive gärningsmannen, skadades. Två av dem är allvarligt skadade.Enligt Savon Sanomat ska gärningsmannen ha skjutits av polisen med två skott. Ögonvittnen berättar för MTV News att en person kom in i skolans lokaler med ett svärd förvarat i en tygpåse. Gärningsmannen ska sedan enligt vittnen lugnt ha plockat fram svärdet och därefter ”huggit så många som möjligt”.  Gärningsmannen ska enligt ögonvittnen ha attackerat en kvinnlig ung student som höggs i halsen och i magen samt en lärare som samtidigt bad eleverna att fly.Finlands statsminister Antti Rinne fördömer dådet på Twitter:”Chockerande och helt oacceptabelt”, skriver han och meddelar att regeringen följer situationen noga.", "title": "En död och flera skadade efter våldsdåd på yrkesskola"},
{"contents": "Det nymålade dalahästen pryder en stor husfasad i det hippa och trendiga området Broome Street på Lower East Side i New York. – Jag älskar dalahästens historia, form, färg och mönster, säger Shai Dahan.Den amerikanska konstnären föll för den kända symbolen när han flyttade till Sverige för tio år sedan. Sedan dess har han tolkat hästen i till exempel Ludvika, Borås och Göteborg - men också i London, Polen och Miami. – I Sverige blev jag känd för att måla dalahästar och på mitt tioårsjubileum får jag åka tillbaka till min hemstad och målar världens största. Det är ganska poetiskt, säger Shai Dahan och forsätter:– Tanken har alltid varit att skapa något som alla gillar. Det ligger till grund för mitt val att måla dalahästar.Även om hans tidigare väggmålningar har beskrivits som gigantiska är det nya konstverket på Manhattan en klass för sig. Det handlar om en 18 meter hög dalahäst som tog fem dagar att färdigställa. – Jag började skissa i måndags och i fredags var målningen klar. Jag brukar arbeta snabbt, men den här gången var jag tvungen att vara extra effektiv. Det är mycket folk att ta hänsyn till och jag ville inte väsnas eller vara i vägen allt för länge, säger konstnären.Tidigare har en 13 meter hög häst i betong vid riksväg 70 i Avesta ansetts som världens största dalahäst. Men nu har den alltså fått konkurrens av den nya dalahästmuralen i New York. För konstnären Shai Dahan innebär verket att en dröm har blivit verklighet. – Att äntligen få komma tillbaka till staden där jag började min karriär och göra någonting så svenskt och monumentalt känns väldigt vackert.– Jag tror att många svenskar som bor i New York, och även infödda amerikaner och turister, kommer att uppskatta muralen. I samband med att väggmålningen blev klar slöt konstnären sin karriärcirkel. Med det inte sagt att han har tröttnat på den kända symbolen.– Förhoppningsvis kan jag fortsätta sprida dalahästen runt om i världen, kanske blir det Paris , Los Angels eller Minnesota härnäst. Det tar inte slut här.", "title": "Världens största dalahäst målas i New York"},
{"contents": "✓ Ekonomen: ”Debatten om att nästan stänga gränserna är djupt olycklig ur arbetsmarknadsperspektiv”", "title": "”Fler unga invandrare lösningen för Sverige”"},
{"contents": "En vanlig uppfattning i dag är att människor blivit mer lättkränkta. Varje liten upplevd oförrätt ska nagelfaras och diskuteras. På medeltiden, däremot, var det än värre.– I dag är ingenting jämfört med en period då kränkningar kunde vara livsfarliga. Många dråp hade sitt ursprung i rykten eller att någon hade talat illa om dig, kanske på fyllan, säger historikern Ole-Albert Rønning Nordby, till TT.Han doktorerade nyligen vid Oslo universitet på hur rättskipningen fungerade i Skandinavien under medeltiden med fokus på de svurna edernas betydelse för rättsprocessen.Den lättkränkta medeltidsmänniskan, uppger han, var en logisk följd av att hela samhället – inklusive rättssamhället – byggde på begreppet heder, där rykten och lösryckta anklagelser kunde få ödesdigra konsekvenser för de som blev föremål för dem.– Om det fanns ett rykte om att du exempelvis hade varit otrogen och du inte hade möjlighet att formellt tillbakavisa detta rykte, så kunde du bli straffad. Det är den stora skillnaden, att rykten hade samma tyngd som bevis har i dag, och ett rykte kunde vara tillräckligt för att starta en utredning, säger Ole-Albert Rønning Nordby.Som ett sorts motgift till en eventuell ryktesspridning i den medeltida världen fanns \"det heliga löftet\". Den svurna eden som ansågs ha en helt annan tyngd under medeltiden. En rest av detta finns kvar i dagens domstolar då vittnen och andra kan uppmanas att vittna under ed eller lägga sin hand på bibeln och lova att berätta sanningen, hela sanningen och inget annat än sanningen, nästan som i en besvärjelse.– Men under medeltiden räckte det inte med att du själv svor dyrt och heligt på att du var oskyldig. Du var också tvungen att ha vittnen som kunde intyga att du inte var en sådan person som kunde begå den typen av brott. Karaktärsvittnen, med andra ord, som också finns kvar i dagens rättsväsende. Vid otrohet måste två ytterligare personer förutom du själv intyga att du inte hade varit otrogen. Men om de gjorde det, så var saken klar. Då var du oskyldig, säger Ole-Albert Rønning Nordby.Tumregeln var att ju allvarligare brottsanklagelse, desto fler karaktärsvittnen krävdes det. Vid dråp, till exempel, var elva personer tvungna att vittna till din fördel enligt norsk lag. I Danmark, däremot, krävdes hela 35 vittnen.De som vittnade fick dock inte ha en lägre rättslig status än du själv. En nyss frigiven slav kunde alltså inte vittna mot eller för sin tidigare husbonde. Den regeln kan ha tillkommit som ett sätta för de besuttna att skydda sig själva.– Men den kan också ha blivit till som ett sätt för att skydda de fattiga, så att de rika inte skulle kunna muta fattiga att vittna till deras fördel, säger Ole-Albert Rønning Nordby.I 900-talets England finns ett sådant exempel, när en sedan tidigare brottsanklagad man blev anklagad på nytt. Ingen ville vittna till mannens fördel, varför han blev tvungen att \"låna\" karaktärsvittnen av en rik jordägare i utbyte mot alla hans landtillgångar.Att vittna falskt var dock långtifrån riskfritt.– Det var väldigt allvarligt, bland det värsta du kunde göra. I så fall kunde du förlora rätten att försvara dig i kommande rättegångar. Det var generellt sett bättre att erkänna ett dråp än att ljuga och förneka det, för om du blev dömd kunde du bli fredlös, säger Ole-Albert Rønning Nordby.Redan under vikingatiden var svurna eder antagligen betydelsefulla. Men medan de då troligtvis svors över ringar eller svärd, var det bara den heliga skriften som gällde under medeltiden. Och en svuren ed togs på allvar. För detta var en tid då teknisk bevisning nästan inte existerade, förutom i vissa faderskapsmål då man kunde \"vänta och se\" huruvida barnet blev lik den misstänkte fadern eller inte, varpå det kunde slås fast att fadern hade vittnat falskt.– Ögonvittnen vägde tyngre än en svuren ed, och en svuren ed vägde tyngre än ett rykte. Så såg ordningen ut, säger Ole-Albert Rønning Nordby.En annan skillnad var att bevisbördan under medeltiden låg på den tilltalade, och inte som i dag på åklagaren.– Det var din sak att bevisa att du var oskyldig. Men det här systemet med svurna eder och karaktärsvittnen gjorde att rättssäkerheten för den tilltalade ändå var ganska god, framför allt om du var en ansedd person. Då skulle det mycket till innan du blev dömd. För den drabbade eller anhöriga, däremot, kunde det vara svårt att få rättvisa. De där två står ju lite i konflikt med varandra, säger Ole-Albert Rønning Nordby.", "title": "Därför var medeltidsmänniskan så lättkränkt"},
{"contents": "”En hållbar asylpolitik förutsätter också att den som beviljas uppehållstillstånd möter ett inkluderande samhälle där varje individ utifrån sina förutsättningar och utan allt för lång väntan, kan uppnå egen försörjning, självständighet och deltagande i samhällslivet.”Så formulerar regeringen sina mål med asylpolitiken. Men den målsättningen är långt borta för många av de som kom under flyktingkrisen 2015. Drygt 163 000 personer sökte  asyl i landet och som mest anlände 10 000 asylsökande i veckan, främst från Syrien, Afghanistan och Irak. Med hjälp av SCB:s integrationsdatabas för sjukförsäkring och arbetsmarknadsstudier (LISA) har vi bland annat tagit fram statistik över försörjning för dem som kom 2015 och som i dag har permanent uppehållstillstånd. SCB:s senast tillgängliga siffror är från 2017–12–31, det vill säga minst två år efter att de asylsökande kom till Sverige. Aftonbladets granskning visar även att :– Många av de som kom 2015 och som var välutbildade har flyttat vidare, vi har därför ett stort matchningsproblem på arbetsmarknaden, säger kommunalrådet Johanna Odö. – Industrierna har ett mycket begränsat behov av personer helt utan erfarenhet och utbildning. Kommunen är en stor arbetsgivare i Norberg, men inte heller där finns det särskilt många jobb för någon som är ny i landet. – Även om vi hade pengar för att anställa fler så skulle vi inte finna de personerna bland de som står utanför arbetsmarknaden i vår kommun i dag, säger Johanna Odö.Nationalekonomen och professorn Per Lundborg anser att lösningen för snabbare integration finns i fler enklare jobb som inte kräver utbildning. – Sverige är ett av världens mest högteknologiska länder där vi rationaliserat bort enklare jobb. Därför är kunskapsgapet för stort för många av de flyktinginvandrare som kommer hit. Per Lundborg  ser framför sig en arbetsmarknad som mer liknar den i USA. – Det är enda sättet om vi ska lyckas med integrationen annars kommer vi under en lång tid att ha en stor grupp utanför arbetsmarknaden. Men Lundborg är inte oemotsagd. – Först och främst så kommer de enklare jobben att rationaliseras bort och ersättas av billigare och mer effektiv teknik, säger Hans Lööf, även han professor i nationalekonomi, men vid KTH.– Det finns internationell forskning som snarare tyder på att man stigmatiserar en del av befolkningen med arbeten som inte når upp till någon slags miniminivå, säger han. Sverige har en högre sysselsättningsgrad bland människor som kommit som flyktinginvandrare än andra europeiska länder. – Sverige är ett högkostnadsland. Det är dyrt att leva här, om du då har en grupp som inte klarar sina levnadskostnader genom det arbete de utför måste de ändå gå till socialen för att få hjälp med sin försörjning. Hans Lööf jämför flyktinginvandrare med en annan grupp där många står långt från arbetsmarknaden: unga män som bara har grundskoleutbildning. – Det är en grupp där sysselsättningen minskar mest, om man däremot ser på flyktinginvandrare ur ett längre perspektiv så är tendensen tvärtom positiv, det talar för att det är utbildningsgrad snarare än härkomst som är avgörande på arbetsmarknaden. ► Så många flyktingar placerades i din kommun ► Silva flydde till Sverige – vännen blev kvar i läger ► Hösten som förändrade Sverige - och världen► Vad hände med de som kom 2015? Här hittar du all vår statistik► Här hittar du hela granskningen ”De som kom” I nyhetspodden Aftonbladet Daily pratar vi om granskningen ”De som kom” där Aftonbladet undersöker hur det gick för dem som kom hit under flyktingkrisen 2015. ", "title": "60 000 flyktingar fick uppehållstillstånd – så många har fått jobb"},
{"contents": "Kvinnan attackerades under löprundan runt Råstasjön i Solna, norr om Stockholm. Hon larmade polisen klockan 22.33 på tisdagskvällen. – Då hade hon hunnit springa hem och ringa oss. Överfallet inträffade ungefär 20 minuter tidigare, säger Mikael Pettersson, befäl vid polisens regionledningscentral.Kvinnan överfölls bakifrån av en man som försökte slita in henne i buskarna. Hon lyckades ta sig loss en gång innan gärningsmannen attackerade henne igen.Då dök en annan joggare upp i löpspåret och gärningsmannen tog till flykten.– Han kan ha skrämt gärningsmannen genom att visa sig, säger Mikael Pettersson.Polisen har inlett en förundersökning om försök till våldtäkt. Flera patruller, inklusive hundpatruller, deltar i jakten på gärningsmannen.Kvinnan, som är i 40-årsåldern, fick inga fysiska skador.– Hon fick inget tydligt signalement, det var mörkt och skumt på platsen. Den är väl vald med omsorg, säger Mikael Pettersson.", "title": "Kvinna överfölls under joggingrundan – man jagas"},
{"contents": "Återkallelsen gäller produkter med förpackningsdag den 27 augusti 2019 och bäst-före-datum den 26 augusti 2020. Den har packats med en annan produkt som innehåller gluten.”Då återkallelsen gäller en produkt som på sin förpackning inte deklarerats innehålla gluten så uppmanar vi alla konsumenter som är intoleranta att vidta försiktighetsåtgärder. Produkten är helt ofarlig att konsumera om man inte är glutenintolerant”, skriver Kronfågel i ett pressmeddelande.Max Delifresh kycklingburgare 400 gram är såld till samtliga större livsmedelskedjor över hela landet, enligt pressmeddelandet.”Kronfågel beklagar det inträffade och uppmanar alla konsumenter som köpt den aktuella varan att återlämna den till butiken där den är köpt. Ersättning utgår”, skriver företaget.", "title": "Kronfågel drar tillbaka Max-burgare – kan innehålla gluten"},
{"contents": "PRO-Trollhättan Södra har bingo varje torsdag i sin lokal i Kronogården, något som är väldigt uppskattat bland pensionärerna. I torsdags när bingon var slut och de äldre var på väg ut möttes de av barn som skrek könsord och hora och kastade småsten mot dem.  En äldre dam blev så rädd att de fick köra in henne med rullatorn i lokalen igen, något som P4-Väst tidigare rapporterat om.–  De blev rädda och helt förtvivlade. Det är inte roligt att bli kallad både det ena och det andra efter att man har haft en mysig stund och spelat bingo. De flesta bingospelarna är äldre damer i 70–90-årsåldern som dessutom har svårt att gå, säger Lars-Ove Blomryd, ordförande i föreningen.En film på ungdomarna har spridits på sociala medier och upprört många. Videon har nu plockats bort och händelsen har polisanmälts.– Jag var själv inte med under händelsen men jag har sett filmen och man blir så förbannad. Jag tänker sådant som man inte kan skriva i text. En av pojkarna höll i en meter lång kätting, det är klart att allt tillsammans skapar en hotbild.Han berättar att PRO-lokalen tidigare har varit utsatta för annan skadegörelse. Bland annat ska de ha fått byta ut 23 glasrutor bara i år. Utanför ska det ha legat utbrända mopeder och en bil har brunnit. Men han menar att de aldrig tidigare har varit med om en konfrontation.– Vi har varit förbannade länge, det är så tråkigt för det är vi skattebetalare som får stå för detta och ändå görs ingenting åt saken.Föreningen har krävt övervakningskameror men fått avslag, säger han.– De har klippt ner buskar och satt in en ny lampa men det har inte hjälpt.PRO-föreningen har pratat om att försöka försöka byta lokal, trots att de tycker mycket om den, för att slippa känna sig rädda.– Jag vet ju själv när man var ung, klart att man busade, men vi respekterade alltid de äldre för det hade våra föräldrar lärt oss. Vi är ju de som har byggt upp detta landet.Aftonbladet har pratat med polisens presstalesperson Christer Fuxborg som berättar att barnen är i 12–13-årsåldern och eftersom de är minderåriga kommer även en anmälan till socialtjänsten att upprättas.– När jag hörde om det för första gången så tänkte jag: ”Vart i jösse namn är vi på väg?” Det är ungar som utsätter äldre för det här. Varför kasta sten mot någon över huvud taget? Hur tänker man? Det är fruktansvärt, säger Fuxborg.– Där måste man ta ett rejält grepp med föräldrar, skola och socialen. Det ger fel signaler om inte samhället reagerar. Man kan inte göra ett brott och sedan be om ursäkt och hoppas att allt glöms. Det här måste stävjas.", "title": "Barn skrek ”hora” och kastade sten mot pensionärer "},
{"contents": "En stor polisinsats pågår i området. Flera ambulanser och en ambulanshelikopter har varit på platsen. Larmet kom vid 03-tiden under natten mot lördagen.På bilder från platsen syns att polisen markerat ut flera tomhylsor på gatan utanför restaurangen.En man i 25-årsåldern är skjuten i bröstet, enligt uppgifter till Aftonbladet. Mannen är förd till sjukhus där han opereras. Enligt uppgifterna är tillståndet stabilt.Ytterligare en person ska vara lindrigt skadad.– VI har rubricerat det som försök till mord. Det är två personer som är skottskadade och förda till sjukhus, säger Anders Mattsson, vakthavande befäl vid polisen i Stockholm. Vid 06.30-tiden var ingen gripen för mordförsöket, enligt polisen. Man hade heller ingen uppfattning om skadeläget på de skjutna. Under morgonen hade polisen genomfört sin tekniska undersökning av platsen och avspärrningarna hävdes. ", "title": "Två skjutna utanför restaurang i Märsta "},
{"contents": "Kvällen den 14 augusti i somras började det brinna i en lagerlokal vid tågstationen i Hässleholm.Byggnaden blev snabbt övertänd, och bostadshus i området fick evakueras på grund av den kraftiga rökutvecklingen.Samtidigt meddelade Trafikverket att storbranden orsakat omfattande skador på järnvägsstationens byggnad, men också på kontaktledningar, signalsystem och järnvägsspår – vilket blev början på nästan en veckas tågkaos. Tågtrafiken i hela södra Sverige påverkades och inte förrän den 24 augusti kunde trafiken rulla som vanligt på alla sträckor.Slutnotan för reparationerna blev 30 miljoner kronor.På onsdagsmorgonen och förmiddagen slog polisen till mot flera adresser och grep ett antal ungdomar, enligt uppgifter till Aftonbladet.Skånepolisen bekräftade senare i ett pressmeddelade att fem personer anhållits i ärendet.– De fem misstänkta är i 15-20-årsåldern. De är på sannolika skäl misstänkta för grov mordbrand, säger Robert Loeffel, polisens presstalesperson, och tillägger:– Vi utesluter inte att fler kan komma att frihetsberövas.Polisen vill inte närmare kommentera varför ungdomarna misstänks men säger att man genomfört ett omfattande utredningsarbete.– Vi har jobbat intensivt med utredningen och över 100 förhör har hållits, säger Loeffel.Åklagaren kommer före fredag att besluta om de misstänkta ska släppas på fri fot eller begäras häktade.", "title": "Ungdomar gripna för jättebranden i Hässleholm"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "De som kom – granskningen av flyktingvågen"},
{"contents": "Riksdagens konstitutionsutskott (KU) tittade redan 2017 på frågan om hur många i kungafamiljen som ska få ta del av skattepengar. I ett tillkännagivande skrev KU att det i flera europeiska länder förts diskussioner om det är motiverat att på något sätt avgränsa den krets av av personer ”med kunglig börd som förväntas utföra officiella uppdrag för landet” – och som därmed finansieras av statsbudgeten. I klartext innebär det att KU anser att de statliga medel som betalas ut inte ska gå till lika många i kungafamiljen i framtiden. KU har däremot inte pekat ut hur en avgränsning skulle se ut. I maj 2018 slöts en överenskommelse mellan alla riksdagspartier utom V och SD, om att tillsätta en parlamentariskt utredning om hur anslagen till kungafamiljen ska se ut i framtiden. Frågan hamnade på regeringens bord – men någon utredning har ännu inte sett dagens ljus. ”Ärendet bereds för närvarande inom Regeringskansliet. Regeringen avser att skyndsamt återkomma i frågan.” meddelade justitieminister Morgan Johansson i april i år. Anslagen till kungahuset blir 146,4 miljoner kronor nästa år, enligt regeringens budget. Det är en höjning med 1,715 miljoner kronor. I dag kom kungahuset med ett eget besked, att prinsessan Madeleines barn och prins Carl Philips barn inte längre kommer att tillhöra kungahuset. De kan därmed inte längre förvänta sig att få sina levnadskostnader täckta av anslaget till hovet. Under en pressträff tog riksmarskalk Fredrik Wersäll upp KU:s tillkännagivande. Han sa då att ett direktiv är under beredning, men att kungens beslut inte föranletts omedelbart av detta. – Det har varit diskussioner inom familjen. Det är en slump att det inträffar just nu. Morgan Johansson är ansvarigt statsråd. Aftonbladet har sökt honom för en kommentar om regeringens arbete. Hans pressekreterare ber att få återkomma. ", "title": "Kungen hann före utredning om att stoppa pengar"},
{"contents": "✓ Tog taxi till nattklubbar – lät riksdagen betala", "title": "Åkessons sms: Kliv av – så löser vi det"},
{"contents": "Migrationsverket ser just nu över möjligheten att kunna utvisa asylsökande från Syrien. När regelverket väl är på plats kan Sverige bli det första landet i Europa som utarbetat en praxis för utvisningar till just Syrien, rapporterar Ekot.– Vi är nog bland de första. Eftersom vi inte är politiskt påverkade går oftast våra beslutsgångar lite snabbare. Jag tror att Sveriges bedömningar kommer att vara något som många andra länder kommer att titta på, säger Fredrik Beijer, rättschef på Migrationsverket, till radion.Inledningsvis kommer det här att påverka syrier som fällts för brott i Sverige och dömts till utvisning, vilket i dagsläget rör sig om ett tiotal personer.Arbetet med den nya praxisen föregicks av ett beslut för drygt en månad sedan då Migrationsverket ändrade sin bedömning av säkerhetsläget i Syrien. Flera områden i landet anses numera vara så pass säkra för att kunna genomföra utvisningar dit.", "title": "Sverige kan bli först att utvisa till Syrien"},
{"contents": "Larmet om branden kom från Bergsjösvängen i Göteborg vid 20.20 på måndagskvällen. När räddningstjänsten kom till platsen brann det för fullt.– Det är en 50 meter lång garagelänga som brinner, säger Anders Helmborn vid räddningstjänsten.– Vi är på plats med enheter från tre stationer och ett antal ledningsfordon.Han berättar att branden vid 21-tiden hotade att sprida sig till närliggande bostäder och ytterligare en garagelänga.Vid 21.30-tiden rapporterar räddningstjänsten att de har kontroll över branden.", "title": "Storbrand i Göteborg: Brinner för fullt i garagelänga"},
{"contents": "Larmet om händelsen kom vid 01.46 under natten mot söndagen.– Vi har ett våldsbrott på offentlig plats i Mariestad, säger Martin Hallberg, vakthavande befäl vid polisen i region Väst.Har personerna skadat varandra?– Nej, det är ytterligare en person som har skadat de här två.Det är okänt hur svårt skadade de drabbade är, men brottsrubriceringen är försök till dråp och grov misshandel.Polisen vill inte gå närmare in på omständigheterna, vem som är misstänkt för vad och om någon är gripen.– Det kan jag inte uttala mig om. Förundersökningen får arbeta vidare. Jag tror vi kommer att kunna ge en klarare bild av händelsen och förloppet senare under morgonen, säger Martin Hallberg vid 04.15-tiden.Ett vittne berättar för Aftonbladet att polisen spärrade av utanför en krog.– Ambulansen stod kvar länge länge med båda kvar bak. Det skedde precis utanför Sand, en nattklubb, säger personen.– Det är ganska otäckt. Det är ovanligt i Mariestad.", "title": "Två skadade utanför klubb i Mariestad"},
{"contents": "Polisen fick larm om bråket klockan 23.28. Två män i 20-årsåldern hade knivskurits utomhus. Både vittnen och en av de skadade männen larmade 112.– Båda två har förts till Universitetssjukhuset i Örebro. Jag har inga uppgifter om deras skador men de var vid medvetande, säger Anders Gustavsson, vakthavande befäl vid polisen.Man meddelade senare att en av dem var allvarligt skadad. Polisen förhör nu de skadade männen och vittnen på plats. Ingen är gripen.– Det finns många vittnen, säger Anders Gustavsson.Ett vittne som Aftonbladet talat med uppger att fyra polisbilar och ett fordon från regionala insatsstyrkan är på plats.– Det är avspärrat vid ett hus och halva vägen mot stora rondellen. Insatsstyrkan åker runt och verkar leta efter något, säger vittnet.", "title": "Två till sjukhus efter knivskärning"},
{"contents": "✓ Sydkoreanska myndigheter: Kan ha varit en ballistisk robot från ubåt", "title": "Nordkorea sköt upp ”okänd projektil” "},
{"contents": "Tidigt en morgon i februari fick räddningstjänsten larm om en brand i terrängen i Forsby utanför Knivsta. På platsen, bredvid en brinnande rishög, hittades Marko Loikkanens, 46, kropp.Enligt Aftonbladets uppgifter hade han skjutits med ett skott i nacken. Man misstänker att gärningsmännen även försökte elda upp kroppen. Polisens utredning gick trögt och man gick ut med Markos namn och bild med hopp om att få in fler tips. I slutet av augusti häktades till slut två män – i 20- och 45-årsåldern – misstänkta för mord och brott mot griftefriden. Nu har fallet tagit ännu en vändning. I torsdags förra veckan fattade åklagare beslut om att en 15-årig flicka skulle anhållas i sin frånvaro misstänkt för mord.Några timmar efter beslutet greps hon och i helgen hölls en häktningsförhandling. Åklagaren försökte få henne häktad på sannolika skäl misstänkt för mord.Enligt häktningsprotokollet förnekade hon brott och tingsrätten gick på försvarets linje.– Häktningsyrkandet ogillades och hon försattes på fri fot. Det finns inte mycket mer att säga, säger åklagare Pontus Melander.  Är hon fortfarande misstänkt? – Hon är fortfarande misstänkt, säger Melander. Han vill inte kommentera vilka omständigheter som ligger bakom misstankarna.Den exakta tidpunkten för mordet, samt var brottet ägde rum är ännu oklart. Aftonbladet har sökt flickans försvarsadvokat. ", "title": "15-årig flicka misstänks för brutalt mord"},
{"contents": "Lidingö är den första kommunen i Stockholms län att införa tiggeriförbud.Förbudet börjar gälla omgående och omfattar tio torg i kommunen.– Vi vill ha ett tiggeriförbud för tiggeri är ingen väg ur fattigdom. Tiggeriet är ett stort problem och gör att många Lidingöbor känner sig otrygga, säger Daniel Källenfors (M), kommunstyrelsens ordförande till DN.I mer än en timme pågick debatten i Lidingö stadshus innan det var dags att rösta.Då stod det klart att ja-sidan vann med 26 röster mot nej-sidans 25.Moderaterna, Kristdemokraterna och Lidingöpartiet var för ett förbud, Liberalerna, som också är del i den styrande majoriteten i kommunen, sa nej.Det blev SD som avgjorde, med tre röster för ett förbud.De platser som omfattas av förbudet är:Rudboda torg, Källämgstorget, Lidingö centrum, Torsviks torg, Baggeby torg, Larsbergs centrum, Högsätra – vid Willys och Max, Skärsätra torg, Breviks centrum samt vid Ica i Käppala.Tiggeriförbudet var ett vallöfte från Moderaterna, Lidingöpartiet och Kristdemokraterna.", "title": "Stopp för tiggare på Lidingö"},
{"contents": "✓ 100 poliser ✓ 4 ton kokain ✓ Lyxbåtar ", "title": "Jonas Falk greps i spansk knarkhärva"},
{"contents": "I riksdagsvalet 2018 ökade Sverigedemokraterna mest av alla partier. Men resultatet, 17,5 procent, var ändå en besvikelse för partiledaren Jimmie Åkesson som hoppats på mycket mer.Efter valet har man fortsatt växa. En ny mätning från Aftonbladet/Inizio visar att stödet för SD ökar för fjärde månaden i rad. Under mätperioden har flera saker hänt, de blocköverskridande samtalen om gängkriminaliteten havererade och flera borgerliga partiledare åkte på bjudresa till Tel Aviv.SD ökar med 1,4 procentenheter och skulle få 22,4 procent av rösterna om det vore val i dag, den högsta noteringen någonsin sedan mätningarna inleddes efter valet 2014.– Det är ”all-time-high”. De hade nästan lika höga siffror i mars 2017 och i samband med decemberöverenskommelsen 2015, säger Karin Nelsson, analyschef på Inizio.Det innebär också att SD ökat med nästan fem procentenheter sedan valet 2018 och nu närmar sig Socialdemokraterna i kampen om att vara största parti.– SD hämtar framför allt väljare från Moderaterna. Väljarna uppfattar att SD har tydligare besked i viktiga frågor, som rör skjutningar och gängkriminalitet. Det har vi sett i tidigare mätningar och den diskussionen har fortsatt, säger Nelsson. För Socialdemokraterna är trenden den motsatta. Partiet har tappat kraftigt sedan valet, då man nådde 28,3 procent och lyckades sitta kvar vid makten.I månadens mätning backar S igen, med 1,6 procentenheter till 23,9 procent.En tid före valet förra året var man nere på samma siffror, men en framgångsrik spurt, där man ofta attackerade SD, gjorde att man vann väljare i slutskedet.Raset kommer efter att den S-ledda regeringen presenterat den första budget man förhandlar fram med C och L, en budget som lett till kraftig kritik från delar av arbetarrörelsen. – Många väljare känner sig vilsna efter budgeten, de upplever att det är högerpolitik som gynnar höginkomsttagare. Det stora tappet sker till Vänsterpartiet i första hand men man tappar även till C och SD, säger Karin Nelsson.Mätningen visar också att Kristdemokraterna fortsätter att tappa. Sedan rekordsiffran i mars, då KD fick 12,1 procent, har man förlorat mer än hälften av sina väljare.För övriga partier är förändringarna små. Centerpartiet och Vänsterpartiet ligger en bit över sina valresultat från 2018 medan Liberalerna och Moderaterna hamnar en bit under. L ligger under riksdagsspärren, på 3,5 procent, vilket innebär att Nyamko Sabuni inte fått fart på partiet ännu.Miljöpartiet får stöd av 4,2 procent, exakt vad man hade i valet.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Rekordhögt stöd för SD – knappar in på S"},
{"contents": "✓ ”Två mycket kompetenta personer ”", "title": "Beskedet: Här är nya ministrarna i Löfvens regering"},
{"contents": "Två personer i Göteborg greps tidigt på torsdagsmorgonen och sitter nu anhållna misstänkta för mord. –  Det har gjorts iakttagelser som vi behöver gå till botten med och få klarhet i, säger kammaråklagare Carl-Henrik Andersson som håller i ärendet. Exakt när det möjliga mordet begåtts är oklart i nuläget. Men brottet ska ha skett i närtid. Det handlar alltså inte om ett genombrott i en tidigare eller äldre utredning. Enligt Göteborgs-Posten ska polisens arbete utgå från norra Angered i Göteborg, där vittnen såg en kroppsdel i anslutning till en bil. I samband med att vittnet, som lär ha tagit bilder av kroppsdelen, lämnade platsen för att ringa polisen så försvann fordonet. Bilen kunde senare spåras till en adress i Majorna, skriver tidningen. Det var också där som personerna greps av polis natten mellan onsdag och torsdag. Åklagaren är förtegen om beslutet att frihetsberöva de två personerna, men enligt uppgift till GP är det en man och en kvinna som är anhållna.De anhållna personerna har förhörts under dagen. Advokat Kent-Olof Stigh var med under förhören.– Min huvudman är misstänkt för mord, han förnekar brott och han är anhållen - det är det jag kan berätta i nuläget, säger han till Aftonbladet.Båda anhållna är skäligen misstänkta, alltså den lägre misstankegraden.", "title": "Två personer anhållna för mord"},
{"contents": "Vid 20.50 i går fick polisen samtal om att en kvinna hoppat i vattnet vid Ulvsundabron i västra Stockholm.Kvinnan räddades ur vattnet – men även en man hämtades upp, och kom att misstänkas för brott. Enligt Aftonbladets uppgifter misstänks mannen ha knuffat sin flickvän i vattnet från bron.– Exakt vad som kommit fram kan jag inte gå in på, men det har kommit fram uppgifter som tyder på att mannen är misstänkt för mordförsök, och det är det vi fortsätter att utreda, säger Towe Hägg, Stockholmspolisens presstalesperson.En ung man är anhållen, skäligen misstänkt för försök till mord. Det är den lägre misstankegraden. Polisen uppger att man genomfört en teknisk undersökning vid Ulvsundabron.Vad grundar sig misstankarna på?– Kopplingarna dem emellan och lite bakgrundsinformation från vittnen. Sedan ska det också göras närmare kroppsundersökningar av bägge, säger Hans Margell, åklagare vid Västerorts åklagarkammare.Både mannen och kvinnan fördes till sjukhus, men mannen har kunnat lämna under dagen. Kvinnan har legat nedsövd sedan händelsen och har inte kunnat höras, uppger åklagare på måndag eftermiddag.– Under dagen har misstanken inte stärkts men heller inte direkt försvagats, säger Hans Margell, kammaråklagare.", "title": "Man ska ha knuffat flickvän från bro – anhållen"},
{"contents": "Polisen larmades om detonationen i bostadsområdet Rannebergen i Angered klockan 02.04. Minst ett tiotal samtal kom in till ledningscentralen.– Det är helt uppenbart så att en kraftigare sprängladdning har gått av. Det har varit en hög smäll och folk har känt tryckvågen, säger Morten Gunneng.En bombkrater har hittats något tiotal meter från flerfamiljshuset.– Skadorna är större än vi först trodde. Fasaden och fönsterrutor har gått sönder liksom ett vattenrör i ett valv vid en entré, säger Morten Gunneng.Nationella bombskyddet har undersökt detonationsplatsen under natten. Vid 05-tiden kunde avspärrningarna minskas och kriminaltekniker påbörja sitt arbete.– De kommer att vara där hela morgonen. Vi ska även förhöra vittnen.Inga personskador är rapporterade, även om ambulans tidigt larmades till Rannebergen. Utöver skadorna på huset har ett antal cykelförråd vid parkeringen skadats av sprängladdningen.Polisen har inlett en förundersökning om allmänfarlig ödeläggelse.", "title": "Detonation i Göteborg – bombtekniker larmade"},
{"contents": "En polispatrull som var ute och åkte i Borås hörde en kraftig smäll klockan 23.40 på tisdagskvällen.– Sedan kom första samtalet från allmänheten några minuter senare, säger Aki Kononen, stationsbefäl vid polisen.Efter en stund kunde polisen lokalisera explosionen till en byggnad på Sparregatan där stadsarkivet och Borås tidning huserar. En fönsterruta hade gått sönder av detonationen.– Det är utanför stadsarkivets entré det har hänt. Det finns ingen känd hotbild mot varken stadsarkivet eller tidningen. Motivet är oklart, säger Aki Kononen.På plats hittade polisen även ett odetonerat föremål på marken, en flaska med stubintråd.– Vi misstänker att det är en hemmagjord bomb. Det går att se att gärningsmannen har försökt tända på men inte lyckats, säger Aki Kononen.Nationella bombskyddet anlände till Borås vid 01.30. En bombrobot undersökte nu den misstänkta flaskan. Samtidigt spärrades ett stort område av.Efter några timmar hade bombgruppen undersökt föremålet och avspärrningen kunde minskas så att kriminaltekniker kunde undersöka brottsplatsen efter spår.– Bomben är beslagtagen och paketerad, säger Aki Kononen.Polisen har inlett förundersökning om försök till allmänfarlig ödeläggelse, framkallande av fara för annan och skadegörelse.Så sent som under natten mot tisdagen inträffade en annan explosion i centrala Borås. Polisen utreder nu ett samband med nattens bombdrama.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Explosion och bombinsats i Borås"},
{"contents": "– Partistyrelsen har ju avslagit de här motionerna under alla mina åtta år som partiledare och även inför den här stämman. Nu valde partistämman mot partiledningens vilja att fatta beslutet. Jag beklagar det, säger Lööf.Hon förstår kritiken som kommit från judiskt och muslimskt håll.– Jag förstår den kritiken, och jag har också varit i kontakt med Judiska centralrådet på förmiddagen och kommer att prata mer med dem på eftermiddagen. För oss är det en viktig fråga att hålla religionsfriheten högt, och den står vi bakom till 100 procent, säger Lööf.Hon uppger att hon även varit i kontakt med muslimska företrädare. Partistyrelsen ska nu analysera beslutet, enligt Annie Lööf. Frågan är hur partiledningen nu ska verka för ett förbud, som blev stämmans beslut.– Vi håller ju religionsfriheten högt och för oss är det viktigt att stå upp för de grundlagsfasta rättigheter som finns och att värna minoriteter som finns i Sverige. Det här är inget som vi kommer att skriva riksdagsmotioner om, säger Annie Lööf", "title": "Lööf beklagar beslutet om omskärelseförbud"},
{"contents": "Det var på tisdagskvällen som en flicka i 10-årsåldern försvann från sitt hem i Västsverige. Sedan dess har polisen sökt efter henne och på torsdagen utfärdades ett rikslarm. Polispatruller runtom i Sverige har fått ett utförligt signalement på flickan och enligt uppgifter till Aftonbladet ska polisen också spana efter ett specifikt fordon som flickan tros ha försvunnit i.Polisen misstänker att flickan har blivit bortförd och rubricerar försvinnandet som misstänkt människorov. Enligt uppgifter till Aftonbladet kan flickan ha förts ur landet. Detta då två av hennes syskon är försvunna sedan tidigare.– Vi tittar på det. Det vi kan säga i nuläget är att det ligger i farans riktning, säger Sten-Rune Timmersjö, chef för polisens avdelning för grova brott i Fyrbodal.Två personer i flickans närhet anhölls på torsdagskvällen som skäligen misstänkta för människorov. – De är nere i Göteborg. Vi har inte hört dem, utan hoppas att de kommer hit under dagen, säger Sten-Rune Timmersjö på fredagsförmiddagen. Tidigare i år omhändertogs flickan tillsammans med sina syskon efter ett beslut från Förvaltningsrätten. Detta då barnen utsatts för upprepat våld och levde under hedersförtryck. Det är i nuläget oklart var flickan är eller hur hon försvunnit.– Vi vet bara att hon frivilligt har lämnat hemmet för att möta någon som hon åker med. Hon har inte med våld blivit förd från hemmet. Vi vet inte om hon har lämnat med bil, eller om hon har tagit bussen. Vi vet inte hur hon kommit därifrån, säger Annette Timm Preinfalk från polisens enhet för grova brott till Bohusläningen.Polisen ska ha haft kontakt med flickans föräldrar som säger att hon inte är hos dem. ", "title": "Två anhållna – fortsatt sökande efter försvunnen flicka"},
{"contents": "Prinsessan Madeleine debuterar som barnboksförfattare och presenterade sin bok under fredagen på bokmässan i Göteborg.  Boken ”Stella och hemligheten” tar upp ett svårt ämne – sexuella övergrepp mot barn. I boken har den nioårige flickan Stella en kompis, Elena, som blir sexuellt utnyttjad av en vuxen man. Hennes mammas nya pojkvän kommer in på Elenas rum en kväll och förgriper sig på henne. Boken är framtagen i samarbete med World Childhood foundation och är ett försök att förebygga sexuella övergrepp mot barn. – Vi ville nå ut till barnen. De har också rätt till kroppslig integritet. De har rätt att säga ifrån, sa prinsessan Madeleine på Bokmässan. Boken lyfter fram olika situationer som ett barn kan uppleva som ett övergrepp. Allt från att bli kramad hårt av en moster till ett allvarligt sexuellt övergrepp. – I grunden handlar det om att sätta gränser. Att barnen ska hitta styrkan att säga ifrån, sa prinsessan Madeleine.Efter presentationen på Bokmässan åkte prinsessan Madeleine tillsammans med medförfattaren Marie Oskarsson till Talldungeskolan i Göteborg. Där har elever från årskurs tre fungerat som testpanel. De har fått läsa delar av boken och tycka till. Idag var eleverna på plats för att få träffa prinsessan och frågorna haglade. Flera barn undrade hur hon hade kommit på historien – medan andra ställde oblyga frågor om hur det är att vara prinsessa. Ett barn undrade hur det var att ha tjänare. Ett annat om prinsessan var miljonär. Den sista frågan duckade prinsessan för. När frågestunden var slut utbröt ett selfiekalas. Alla ville vara med på en bild  med prinsessan – som tålmodig lät sig fotograferas. På väg ut från klassrummet fick Aftonbladet en pratstund med prinsessan. Hon avslöjade att hon och Chris O'Neill inte ryggar tillbaka för att prata om övergrepp med sina egna barn. För att skydda dem. – Det har vi börjat med. Det är jätteviktigt att man gör. Att man pratar om kroppslig integritet, sa prinsessan Madeleine. Har du läst boken för dina egna barn?– Jag har börjat läsa den för Leonore. Det känns bra. Det finns vissa likheter med bokens historia och prinsessan Madeleines eget familjeförhållande. Flickan Stella bor i USA men har svenskt påbrå. En dag släpper hennes föräldrar en bomb – Stella ska flytta till Sverige och börja i skolan där. Kanske är historien också ett sätt för prinsessan Madeleine att processa det faktum som hon snart ställs inför. Nästa år fyller Leonore 6 år och ska börja skolan. Då är frågan om det blir i USA eller Sverige. Väljer hon att bo kvar i Florida och sätta sin dotter i skola i USA riskerar Leonore, enligt successionsordningen, att bli av med sin plats i tronföljden. Ett svårt beslut som hon ännu inte tagit ställning till. – Vi får se. Vi vet ännu inte riktigt, sa prinsessan Madeleine till Aftonbladet. ", "title": "Prinsessan Madeleine pratar om övergrepp med Leonore"},
{"contents": "Ett skriftligt hot ska ha nått flera skolor i Valdemarsvik, vilket fick kommunen att omedelbart vidta drastiska åtgärder. Samtliga skolor hålls stängda under torsdagen. – Det är ett skriftligt hot som vi bedömer som grovt och tar på största allvar, sa Monika Hallberg, kommunchef på Valdemarsviks kommun, till Aftonbladet under onsdagskvällen. Enligt uppgifter till Aftonbladet ska hotet ha leverats i flera handskrivna brev, skickade till olika skolor. Brevskrivaren ska ha uppgett att de är beväpnade och att de skulle skjuta barn. Ingen misstänkt uppges finnas i fallet, som utreds av polisen som olaga hot. – Det är kommunen som tagit beslut om att hålla skolorna stängda i dag, vilket inte skett på uppmaning av oss. Vi ser det inte som en överhängande risk att hotet ska bli verklighet, säger Åsa Willsund, presstalesperson vid polisen i region Öst. I Valdemarsvik kommer polisen ändå ha en ökad synlig närvaro– Det är inte någon särskild insats, men vi kommer finnas tillgängliga att prata med personer då det kan finnas en oro, säger Åsa Willsund. ", "title": "Hotade skjuta skolbarn i Valdemarsvik"},
{"contents": "Ett rikslarm har utfärdats i Sverige efter att en flicka i 10-årsåldern försvunnit. Polispatruller runt om i landet har fått ut ett utförligt signalement på flickan som eftersöks.Enligt uppgifter till Aftonbladet ska man också spana efter ett specifikt fordon.Polisen misstänker att flickan kan bli bortrövad ur landet.Malin Näfver på polisens nationella mediecenter bekräftar att ett rikslarm efter en flicka är utfärdat, men är i övrigt förtegen om detaljer i ärendet.Flickan ska enligt uppgift vara hemmahörande i Västsverige. Hela polismyndigheten, tullverket och kustbevakningen har fått rikslarmet och uppgifterna om signalementet.En förundersökning gällande människorov ska vara inledd, enligt vad Aftonbladet erfar.", "title": "Rikslarm efter misstänkt kidnappad flicka"},
{"contents": "På lördagseftermiddagen inträffade en jordbävning med magnituden 5,8 nära hamnstaden Durres i Albanien, enligt landets geovetenskapliga institut. Elva minuter senare kom ett efterskalv med magnituden 5,3, rapporterar Reuters.I huvudstaden Tirana och i Durres skadades totalt 97 hus. 68 personer fick uppsöka sjukhus. De flesta skadades när de sprang ut ur sina hem i panik. Jordbävningen var den kraftigaste på 30 år, enligt Albaniens försvarsministerium.Flera svenska familjer befann sig under skalvet på resebyrån Apollos hotell Prestige Resort i Golem, en turistort strax söder om Durres.Fisnik Zeka var på plats med sambon Matilda Tenghagen, 24, och dottern Elisa, nio månader. Han hade precis gått upp ur havet och var på väg till Matilda och Elisa vid poolen när allt började skaka klockan 16:05:– Det var så mycket att jag nästan höll på att trilla. Alla började resa sig och få panik. Många kollade mot havet, de var rädda att det skulle komma en flodvåg.Gästerna fick inte gå in i hotellet igen förrän det hade inspekterats, vid niotiden på kvällen. Familjen gick och lade sig i sitt rum på femte våningen. De väcktes av ett nytt skalv, klockan 00:07, som varade i sju, åtta sekunder:– Jag vaknade direkt och vi gick ner. Sedan bad jag att få ett rum på markplan. Där kände vi ett, två skalv till under natten.När Aftonbladet pratar med Fisnik är han fortfarande skärrad efter händelsen:– Man känner sig så maktlös när en sådan här grej händer. Man känner sig väldigt liten, och blir plötsligt väldigt mån om det som betyder något. Man får en väldigt konstig känsla att saker och ting verkligen kan hända en, att man inte kan skydda sig mot naturkatastrofer.– Det var otäckt, just med tanke på att vi reser för första gången med ett barn.Fisnik kommer från Kosovo, och kan läsa albanska medier:– En expert har sagt att det kan komma efterskalv i flera dagar. Vi ska stanna en vecka till, men nu snackar min sambo och jag om att kanske åka hem redan på tisdag.", "title": "Fisnik, 28, från Kristianstad om jordbävningen: ”Känner sig maktlös”"},
{"contents": "✓ Var nere med dykrobot✓ Svenskar deltog✓ Konfronterade besättningen", "title": "Tyskt fartyg tros ha brutit förseglingen kring Estonia"},
{"contents": "✓ Vittne: Försökte hoppa på en av vakterna✓ ”De hade dragna vapen”", "title": "Man gick till attack mot slottsvakt"},
{"contents": "Liberalernas partiledare Nyamko Sabuni har landat i Tel Aviv för att ansluta till festfixaren Micael Bindefelds 60-årsfest. Sabuni var ledigt klädd i ljusa jeans och en mörk t-shirt och är på ett påtagligt gott humör när Aftonbladet träffar henne i ankomsthallen. – Det är trevligt att vara här, vad gör man inte för vänner, säger Sabuni och berättar också att sambon Lennart Persson är på plats i Israel. Dock viftar Sabuni bort den massiva kritik som har framförts det senaste dygnet. – Mediedramaturgi! Micael och jag är vänner och jag tackade ja till att delta på festen redan innan jag blev partiledare. Jag tackar inte nej för att jag blir partiledare. Mina vänner är mina vänner oavsett. Jag har ingenting att säga om det. Här hemma har det framförts hård kritik och Aftonbladets Lena Mellin menar att det är omdömeslöst av er partiledare att åka med på resan.– Jag har ingenting mer att säga än att jag är här för att fira en vän.Aftonbladets Lena Mellin skrev på idag om partiledarnas beslut att följa med till Tel Aviv.”Riksdagen öppnade i tisdags förra veckan. Men redan efter drygt en vecka tycker partiledartrion att det är dags att logga ut för lite rekreation. Om de dessutom låtit sig bjudas av Bindefeld på resa och flera nätter på lyxhotell och lyxiga middagar är omdömeslösheten bottenlös. Busch Thor, Kristersson och Sabuni är dock inte de enda som fallit för frestelsen att spegla sig i andra kändisar.”Tidigare under torsdagen anslöt även Moderaternas partiledare Ulf Kristersson tillsammans med hustrun Birgitta Ed. Kristdemokraternas partiledare Ebba Busch Thor landade dagen innan tillsammans med Bindefeld och övriga gäster.– Det är väl bra att några partiledare deltar i ett kalas som skattebetalarna slipper stå för. Men Ebba Busch Thor har förstås kontinuerlig kontakt med partiledningen och medarbetarna via mejl, sms och telefon. Året är 2019, trots allt, skriver Kristdemokraternas stabschef Martin Kits i ett sms till Aftonbladet.Centerpartiets partiledare Annie Lööf var också bjuden men valde dock att stanna hemma på grund av det politiska arbetet.– Hon är kvar i riksdagen som vanligt. September månad är hektisk. Hon förbereder sig inför partistämman nästa vecka, det är budget och samtal om gängvåldet. Hon tyckte det var viktigt att vara på plats här, säger Isabelle Purits, pressekreterare åt Annie Lööf.Micael Bindefeld har i en intervju med Expressen sagt att han betalar för alla sina gäster på resan. Men Ulf Kristerssons pressekreterare hävdar för TT att han stod för resan själv. Dock blir han bjuden på hemresan, inklusive alla festligheter.Kim Edwards är chefsåklagare vid Riksenheten mot korruption och han utesluter inte att frågan kan komma att utredas. I dagsläget har det inte upprättats någon anmälan om mutbrott.– Någon kommer väl antagligen att få anledning att titta på det. Om de har sagt att de är vänner, och det inte finns någonting som talar emot det, lär det inte bli någonting. Om bevekelsegrunden för att bjuda någon på en resa baseras på ett vänskapsförhållande är det inte kriminellt, säger Andrews.", "title": "Sabuni om hårda festkritiken: Mediedramaturgi!"},
{"contents": "✓ Levde dubbelliv✓ ”Fick en pistol mot tinningen”", "title": "Catherine, 31, var student och med i kriminellt gäng"},
{"contents": "Polisen misstänker att det är samma gärningsman som ligger bakom händelserna i Eskilstuna.Totalt har sex kvinnor sedan i måndags blivit utsatta.Gärningsmannen har gått eller cyklat efter kvinnorna, som är i olika åldrar, och sedan fått deras uppmärksamhet genom att ha ”knackat dem på axeln eller liknande”.Han har sedan, oprovocerat, slagit eller spottat dem i ansiktet, enligt polisen.Det senaste fallet inträffade på fredagseftermiddagen där en kvinna i 25-årsåldern blev utsatt i centrala Eskilstuna. Mannen dök upp bakifrån och slog henne över käken. Han försvann sedan i riktning mot polishuset.De anmälda brotten har inträffat utomhus på Söder i Eskilstuna och i centrum.Brottsoffren har lämnat ett enstämmigt signalement på gärningsmannen, och polisen efterlyser nu tips från allmänheten för att kunna hitta och gripa honom.Enligt polisens uppgifter uppskattas han vara mellan 25-30 år och runt 175-180 centimeter lång.I efterlysningen skriver polisen att mannen har en ”normal kroppsbyggnad och är mycket mörkhyad”.Vid attackerna har han varit klädd i ”gröna byxor och svart/mörk jacka med röda eller bruna inslag på sidorna”. Ibland har han burit en mörk keps, och den cykel han vid vissa tillfällen haft med sig beskrivs som en mörk herrcykel.På sin webbplats skriver polisen:”Polisen vill uppmärksamma kvinnor på det här tillvägagångssättet för att förhindra att fler personer drabbas. Polisen söker kontakt med personer som har uppgifter att lämna om mannen eller händelserna, eller om du blivit utsatt men inte gjort en polisanmälan”.", "title": "Okänd man knackar kvinnor på axeln – och går till attack"},
{"contents": "Haklappen har sålts sedan augusti 2019 i alla Ikeas varuhus. Nu dras den tillbaka. – Vi har fått rapporter om att knappen på Matvrå haklapp i blå och röd färg kan lossna, vilket kan vara en risk för kvävning. Därför väljer vi som försiktighetsåtgärd att återkalla Matvrå haklapp i blå och röd färg, säger Emelie Knoester, affärsområdeschef på IKEA of Sweden.Det finns varianter av haklappen i andra färger som inte berörs av återkallelsen.Kunder som köpt haklappen uppmanas att omedelbart sluta använda produkten och i stället lämna tillbaka haklappen. Man behöver inte visa kvitto. ", "title": "Ikea återkallar haklapp – risk för kvävning"},
{"contents": "Kort efter att de blocköverskridande samtalen om stoppa gängkriminaliteten gick om intet höll regeringen presskonferens med inrikesminister Mikael Damberg (S), justitieminister Morgan Johansson (S) och Miljöpartiets Karolina Skog. Där presenterade de 34 punkter inom fyra fokusområden som de hoppas ska stoppa det eskalerande våldet.Enligt regeringen ”ett massivt” program med förslag och det mest omfattande mot organiserad brottslighet som tagits fram i Sverige.Förslagen som presenteras ska enligt Mikael Damberg innehålla andra partiers förslag från samtalen.– Vi väljer att presentera alla förslagen, trots att samtalen sprack, säger Mikael Damberg.– Även förslag som vi inte hade med på vår prioriteringslista men som vi tror kommer angripa gängkriminaliteten på kort och lång sikt.De fyra fokusområdena som regeringen presenterar kallas ”verktyg för brottsbekämpning”,  ”påföljder”, ”bryt tystnadskulturen” och ”förebyggande av brott”.I det förstnämnda ingår bland annat ökade möjligheter för polisen att genomföra husrannsakningar i ärenden som rör gängkriminalitet men det ska enligt förslaget också göras lättare att förverka brottslingars egendom och avlyssna krypterad kommunikation.Centerpartiets rättspolitiske talesperson Johan Hedin säger att de är beredda att stödja regeringens gängpaket:– Jag har sett det dokument som jag fick i förmiddags. Jag har inte sett exakt vad regeringen presenterar i dag, men jag utgår från att det är det samma och då har vi ingen anledning att säga nej till dem, då står vi fast vid vårt slutbud, säger Johan Hedin till TT.Under presskonferensen med regeringen kommenterar de även kritiken från oppositionen om att deras förslag inte fått gehör.– Alla kan inte få precis varenda punkt i en sådan här förhandling, det handlar om att ge och ta, säger Mikael Damberg.– Regeringen har verkligen ansträngt sig och gått långt för att komma överens men viljan har inte funnits där från alla parter i förhandlingen.", "title": "Regeringens 34 punkter för att stoppa gängvåldet: Massivt"},
{"contents": "Polis gick ut med namn och bildGreps av insatsstyrkanFlydde ut genom balkong", "title": "Jagades i hela världen efter skjutningarna – nu ställs männen inför rätta"},
{"contents": "Ambulanshelikoptern var på väg till Karolinska sjukhuset i Solna i natt.En svårt skadad patient fanns ombord. Någonstans i Stockholmsområdet ska den ha beskjutits med grön laser. Andrepiloten ska då ha träffats i ena ögat. Falck bekräftar att en ur besättningen träffades.– Vi har tagit en besättningsman ur tjänst. Han fick symtom i ögonen efter att ha träffats, säger Cecilia Gustafsson, verksamhetschef på Falck Ambulans Gotland.Piloten kunde landa på sjukhusets helikopterplatta och den träffade fick genast söka vård på plats. Falck ser allvarligt på laserbeskjutningen. Efter händelsen kunde helikoptern inte användas för uppdrag förrän man fått in en ny besättning. – Det är allvarligt förstås, en väldigt allvarlig händelse. För det första är det personer i arbete som blir träffade, sedan också att man plockar en enhet ur drift, säger Gustafsson.Polisen utreder händelsen som brott mot strålskyddslagen och misshandel. ", "title": "Ambulanshelikopter besköts med laser – personal träffad"},
{"contents": "Polisen fick larm om händelsen strax efter klockan 16 på fredagen. Olyckan inträffade på E22 i höjd med Hjärup och sex bilar var inblandade. – Ingen person har behövt åka med ambulans men körfält fick stängas av, säger Mats Streer, inre befäl på räddningstjänsten Syd. Strax innan klockan 17 kunde trafiken förbi olycksplatsen sakta släppas på igen. Men enligt polisen är det långa köer i båda riktningar. – Vi släpper på trafiken växelvis åt båda hållen. Det är stora störningar i trafiken, säger Jimmy Modin. ", "title": "Sex bilar i krock på E22 – stor trafikpåverkan"},
{"contents": "Fortfarande gäckar utbrottet av den dödliga hundsjukdomen forskare i Norge. Och rapporter om sjuka och döda hundar fortsätter att komma in. På onsdagen hade minst 43 hundar som drabbats av liknande symptom dött, skriver norska livsmedelssäkerhetsmyndigheten Mattilsynet på sin hemsida. Bland de döda hundarna finns en som är hemmahörande i Sverige.Fallet har rapporterats av en svensk veterinär. Hunden hade varit på besök i Norge, kommit hem och sedan fått blodiga diarréer och dött. Men det är ännu inte bekräftat att den blivit smittad under sin vistelse i Norge.– Blodig diarré är inte ovanlig hos hundar. Och det har inte bekräftats att alla de sjukdoms- och dödsfall vi har hör ihop med utbrottet i Oslotrakten, säger Lars Skjegstad.Statens veterinärmedicinska anstalt (SVA) känner till det svenska fallet och menar att det inte finns anledning till oro.– Vi har sett att norska livsmedelssäkerhetsmyndigheten har skrivit om ett fall av en hund hemmahörande i Sverige. Den informationen förändrar inte vår bedömning avseende risken för svenska hundar, säger Karl Ståhl, tf statsepizootolog på Statens veterinärmedicinska anstalt (SVA)– Bedömningen är fortsatt att situationen som beskrivs i Norge inte innebär en ökad risk för utbrott av sjukdomen hos svenska hundar.Man har sedan tidigare dragit slutsatsen att sjukdom inte smittar mellan hundar.En enkät som skickats ut till norska veterinärer visar att det hittills förekommit minst 173 fall av blodig diarré hos hundar med olika svårighetsgrad sedan 1 augusti. Många hundra har efter behandling blivit friska. Den norska livsmedelssäkerhetsmyndighetens undersökning visar också att det är uppemot 90 olika hundraser som drabbats.Det pågår ett omfattande arbete med att systematisera data om hundarna som fått symptom på sjukdomen i förhoppning om att hitta utbrottets orsak.", "title": "Svensk hund död – misstanke om norsk hundsjuka"},
{"contents": "Partiledarna Ulf Kristerssons och Ebba Busch Thors kändisresa till Tel Aviv borde utredas av åklagare, framhöll Olle Lundin, professor i förvaltningsrätt, igår.Han ville att det skulle undersökas om politikerna kan påverkas eller ge Bindefeld förmåner på något vis.– Kanske inte förmåner nu, men senare, sade han. Man ska alltid vara försiktig när man befinner sig i situationen som de gör. Oftast är det bättre att man betalar själv. Det allmänna förtroendet är det enda en riksdagsledamot har. Det kan man inte slarva bort för en gratis fest.Anders Jakobsson uppgav i morse att de uppgifter som blivit kända i media varit för knapphändiga för att åklagarna själva skulle ta initiativ till en utredning.Den springande punkten är, enligt Jakobsson, om bjudningen på något sätt kan påverka beslut i tjänsten. Att bjuda på fest för vänner är normalt sett inte ett brott.Men skulle en anmälan komma in skulle den hanteras. I dag kom flera anmälningar in. Och som nu ska handläggas enligt ”gängse rutiner”.På fråga om vad gängse rutiner innebär i det här fallet svarar Jakobsson:– Det innebär att jag först kommer att ta del av uppgifterna i anmälningarna innan jag tar ställning till om det behöver inhämtas några ytterligare uppgifter innan jag fattar någon form av beslut. – Jag har således inte ännu tagit ställning till om några förutredningsåtgärder behöver vidtas. Någon gång under nästa vecka kommer jag närmare analysera innehållet i anmälningarna och därefter ta ställning till om några ytterligare åtgärder behöver vidtas innan jag fattar någon form av beslut.", "title": "Åklagare ska granska politikernas festresa"},
{"contents": "Det är magasinet Filter som har pratat med personer som uppger sig ha spelat sjuka, för att på så sätt få asyl, som barn. Det första fallet i Sverige är från 1998. En 15-årig pojke från Tjetjenien vägrade gå, äta och prata. Pojken var helt apatisk och BUP-mottagningen i Boden/Luleå hade aldrig sett något liknande. Efter nio månader fick pojkens familj uppehållstillstånd och han blev utskriven, skriver magasinet Filter i sin granskning ”Ohörda rop”. 2005 släpptes den första av totalt tre statliga utredningar om apatiska flyktingbarn. Utredarna konstaterade att 400 barn med någon grad av uppgivenhetssyndrom hade registrerats de två senaste åren. Det som stack ut var att drygt 80 procent av familjerna kom från forna Sovjetstater eller länder på Balkan. En annan sak som stack ut var att problematiken med apatiska flyktingbarn i stort sett bara fanns i Sverige. I andra länder förekom inte fenomenet, inte ens i stora flyktingläger i Mellanöstern med tiotusentals barn. Reportrar från The New Yorker, BBC och Al Jazeera har kommit till Sverige för att rapportera om ”The Swedish mystery illness”, skriver Filter. Enligt utredningarna fanns det ingen diagnos eller beprövad behandling som fungerade. Det enda som verkade hjälpa var ett permanent uppehållstillstånd. När familjen fick klartecken att stanna i Sverige tillfrisknade i stort sett alla barn. Men utredningarna visade också att barnen var väl medvetna om sin roll. ”Många av barnen var mycket medvetna om att föräldrarnas möjligheter att få stanna i många fall hängde på att humanitära skäl knutna till barnet togs fram. Barnen diskuterade olika sätt att hjälpa sina föräldrar och smärre utbrott av intoxikationer, eldanläggelse och strypning uppstod bland ungdomarna på förläggningen”, förklarar barnpsykiatrikern Henrik Pelling när han beskrev situationen på en flyktingförläggning i Gimo, skriver Filter. På BUP i Stockholm misstänkte man att något inte stämde med barnen. Enligt föräldrarna till de apatiska barnen varken åt eller drack barnen. Men ligger man helt stilla i sängen börjar musklerna förtvina och man får liggsår, och det skedde inte på barnen.Samtidigt rapporterade personalen från avdelningarna där barnen vårdades att det försvann mat från köken på nätterna och att vissa barn, som annars låg stilla, ibland ertappades uppe på benen.2006 tvingades den elvaårig pojken Nermin spela medvetslös under ett läkarbesök, efter att familjen fått avslag på sin asylansökan. Föräldrarna försökte få honom inlagd på sjukhus. När de inte fick det skaffade de en liggstol som de gång på gång rullade honom med till sjukhuset. Han tvingades ligga ner och spela avsvimmad. – Jag fick inte öppna ögonen. Men jag kunde inte alltid hålla mig, och då fick jag en hård jävla smäll i nacken, säger han till Filter. Nermin blev inlåst på sitt rum och tvingades till svält. En gång smög han ut på natten och försökte äta lite kyckling, men pappan kom på honom och det slutade med att pojken blev slagen. Nermin tvingades spela apatisk i över tre år. Men det hjälpte inte. Sommaren 2009 utvisades familjen till Serbien. Även där fick han sitta i rullstol i några månader, eftersom det gav fördelar inför den organisation som hjälpte återvändande familjer. År 2015 fick Nermin sitt uppehållstillstånd. I ansökan nämnde hans juridiska ombud att han tvingats spela apatisk.", "title": "Apatiska barn berättar i Filter: Tvingades spela sjuka"},
{"contents": "Migrationsdomstolarna får ett anslag på 122 miljoner kronor till 2020 i höstens budgetproposition. Det totala anslaget uppgår till 782 miljoner kronor nästa år – en sänkning på mer än 100 miljoner kronor från anslagsnivån 2019.– Som myndighetschef är man alltid beredd på nedskärningar, men detta var väldigt oväntat, säger Lars Sjöström, lagman vid migrationsdomstolen vid förvaltningsrätten i Malmö.Enligt Domstolsverkets beräkningar hade migrationsdomstolarna behövt ytterligare 178 miljoner kronor i anslag för att täcka behoven under 2020.Trots att Migrationsverket har sänkt prognosen för antalet asylansökningar de kommande åren betyder det inte att arbetsbördan på migrationsdomstolarna minskar nämnvärt under 2020, säger Lars Sjöström.– Det är en eftersläpning. Det som hanteras i domstolar är personer som kommit tidigare, och det är tusentals muntliga förhandlingar som måste hållas för att pröva deras asylansökningar.Det har också meddelats många uppehållstillstånd i Sverige vilket kommer att påverka, enligt Lars Sjöström.– Det ger andra typer av mål. Det kommer komma in många mål om familjeåterförening, och medborgarskapsmålen kommer att bli dubbelt så många nästa år.Anita Linder, kammarrättslagman och avdelningschef vid Migrationsöverdomstolen vid kammarrätten i Stockholm, säger att handläggningstiderna hos dem kommer att öka.– Vi får väsentligt minskade anslag trots att det fortfarande finns väldigt mycket migrationsmål i systemet, säger hon.– Vi skulle behöva fylla på med personal men det kan vi inte göra nu i den utsträckning vi behöver.Enligt Lars Sjöström blir det både humanitära och samhällsekonomiska bekymmer när handläggningstiderna ökar.– Det är väldigt utsatta personer som lever i ovisshet, många har redan väntat väldigt länge, och nu kommer tiderna bli ännu längre. Det är också en förlust för staten – att de bor längre på Migrationsverket kostar mer än att ge pengar till domstolarna så de kan nå snabbare avgöranden.", "title": "Migrationsdomstolarna: Antalet mål väntas öka"},
{"contents": "Al-Azhar driver friskolor med muslimsk inriktning på flera orter i landet. De senaste fyra åren har man tagit emot statsbidrag på 14 miljoner kronor, men nu visar en granskning från Skolverket på allvarliga brister.Skolorna har begärt statsbidrag som bland annat ska gå till enskilda lärare i löneförhöjning, eller för att kunna utbilda sig på universitet. Vid kontroll har huvudmännen dock inte kunnat visa att pengarna betalats ut på rätt sätt.– När vi kontrollerat lönespecifikationer kan vi se att man vissa månader uppgett att man betalat ut pengar till lärare X, men det syns inte i lönespecifikationen, säger Andreas Spång, enhetschef på Skolverket.Skolverkets granskning omfattar stiftelsen i Örebro respektive Vällingby i västra Stockholm, samt ett dotterbolag till stiftelsen i Vällingby. Mot samtliga riktas återkrav på flera hundratusen kronor. Totalt landar summan som ska betalas tillbaka på 1,1 miljoner kronor.– Det är alltid allvarligt när man inte kan visa hur man använt statsbidragspengar. Vi har kontrollerat tre olika statsbidrag och kan återkräva pengar för samtliga tre, säger Andreas Spång.TT: Vad har de här pengarna gått till i stället?– Det vet vi inte och det är därför vi begär tillbaka dem.TT: Är det slarv eller uppsåtligt fusk?– Vi kan inte utifrån det vi tittat på se att det rör sig om uppsåtligt fusk. Det som också talar emot det är att vi inte kan se några mönster i det hela. Däremot är det så att man inte riktigt har koll på dokumentationen, säger Spång.Al-Azhar har varit i blåsväder förr. I somras dömdes flera tidigare styrelseledamöter i ägarstiftelsen för grova ekobrott. Bland annat lät den 51-årige grundaren av stiftelsen föra ut tio miljoner kronor från stiftelsen för att starta en bank. Fallet är överklagat till hovrätten.Det var i samband med att misstankarna om ekobrott blev kända som Skolverket inledde sin granskning. Totalt omfattar kontrollerna 10 av de 14 utbetalda miljonerna.Före granskningen hade Skolverket inga indikationer på misskötsamhet hos Al-Azhar, och myndigheten medger att kontrollen kunde varit bättre.– Vi har haft anledning att se över vår interna organisation och framöver kommer vi att ha en betydligt bättre beredskap för att fånga upp saker som sticker ut.Trots bristerna kommer statsbidrag att fortsätta att betalas ut till Al-Azhar.– Såsom systemet är utformat har man rätt till statsbidrag så länge man har ett tillstånd om man är en enskild skola. Då har Skolverket en skyldighet att betala ut pengar, säger Andreas Spång.Tidigare har Al-Azhar-skolan varit utsatt för kritik för bland annat könsuppdelade gymnastiklektioner samt bön under lektionstid, något som strider mot skollagen.TT har sökt företrädare för Al-Azharstiftelsen.Rättad: I en tidigare version fick Andreas Spång fel efternamn.", "title": "Lärarlöner borta – Al-Azhar krävs på miljon"},
{"contents": "Inom Socialdemokraterna pågår en debatt om asylinvandringen och segregationen i Sverige.– Jag välkomnar debatten, säger Löfven.Civilminister Ardalan Shekarabi (S) kallade nyligen i ett långt Facebookinlägg den ”stora” segregationen för ett ”allvarligt hot mot sammanhållningen, jämlikheten och tilliten i vårt land”. En av hans slutsatser var att Sverige behöver hålla mottagandet av nyanlända på låga nivåer.Jimmy Jansson, socialdemokratiskt kommunalråd i Eskilstuna, har efterlyst en diskussion i partiet om hur många nyanlända Sverige kan ta emot. Han har i intervjuer talat om ett slags tak, eller nyckeltal, för asylmottagningen.Löfven upplever dock inte en stor press inom partiet för en stramare politik än den som gäller i dag. Han hänvisar också till att en parlamentarisk utredning tillsatts som ska ta fram en hållbar migrationspolitik.– Vi måste hålla den på en låg nivå, för något annat är inte hållbart, säger Löfven.Han vill dock inte ha ett tak för asylmottagningen. Han pekar på att den internationella asylrätten i grund och botten kom till efter att judar på flykt från nazisternas förföljelser inte fick tillträde till andra länder.– Du måste ha rätt att söka asyl om ditt liv är hotat och du är förföljd, säger Löfven.Han anser att det går att hålla en ”ansvarsfull nivå” på asylmottagningen ändå, genom EU-samarbete, med tydliga gränser, med hjälp till länder utanför EU och med \"ordning och reda\" i Sveriges egen asylpolitik.Inför valet våren 2018 presenterade Socialdemokraterna en ny, stramare migrationspolitik. Den innebar bland annat att asyllagen som tillfälligt skärptes efter flyktingkrisen 2015 skulle ligga fast, att väntetiden för att få lämna in en ny asylansökan efter avslag skulle fördubblas, att möjligheten till spårbyte från asylansökan till ansökan om arbetstillstånd kraftigt skulle minskas eller avskaffas och att centrala mottagningar för asylsökande skulle införas på ett antal platser.– I fjol presenterade vi riktningen för Socialdemokraternas politik och det är den som gäller. Den är det inte stora delade meningar om, säger Löfven.– Sedan kan man ha olika uppfattningar i enskilda frågor, men det måste vara tillåtet i ett stort parti.Alla punkter i migrationspolitiska programmet från 2018 går inte att genomföra på grund av det så kallade januariavtalet mellan S, MP, C och L.Löfven nämner själv reglerna för arbetskraftsinvandring av lågutbildade från länder utanför EU. De reglerna vill S, enligt partiets migrationspolitiska program, strama åt.Löfven pekar på att människor utnyttjas och att arbetsgivare i princip säljer uppehållstillstånd.– Jag tycker fortfarande att det är fel. Tyvärr så har jag ingen majoritet i riksdagen för att strama upp det, säger han.– Människor far illa och vi har människor här i landet som mycket väl hade kunnat gå in på sådana här jobb, men man hämtar andra från andra sidan jordklotet.", "title": "Löfven vill inte ha asyltak"},
{"contents": "Enligt Stockholms stadsbyggnadsnämnd har inte bodarna samma färg som de intilliggande husfasaderna och påverkar därför stadsbilden.  Byggföretaget Peab som står för renoveringen måste nu måla om byggbodarna för att de har fel kulör av röd, skriver SVT. – Det var en förutsättning för att Peab skulle få bygglov, säger Henrik Brånstad, pressansvarig på Stockholms stads stadsbyggnadskontor. Ommålning av de cirka 50 byggbodarna beräknas kosta 200 000 kronor och ta ungefär tre veckor. Eftersom Riksdagsförvaltningen är beställaren kommer skattebetalarna att få betala. – Vi har fått uppgifter om att det kommer kosta runt 100 000 kronor för att få bodarna ommålade. Sen när renoveringen är klar så målas de tillbaka till ursprungsfärgen, sammanlagt kommer det att kosta 200 000 kronor, säger Erik Lilja, chef för fastighetsenheten på riksdagsförvaltningen Byggbodarna har stått på en pråm i vattnet sedan i somras. Renoveringen av riksdagens ledamotshus påbörjades i början av året och beräknas vara klart 2021, till en kostnad om  615 miljoner kronor. Kommer ni fakturera Riksdagsförvaltningen för ommålningen? – Det kan jag inte kommentera, säger Kajsa Jacobsson, pressansvarig på Peab.", "title": "Byggbodar har fel röd färg – måste målas om för 200 000 kronor"},
{"contents": "Larmet kom vid 22.33 och flera polispatruller har skickats till platsen.– Vi har fått in samtal där uppringare berättar att de hört flera skott avlossas. Och de ska ha avlossats mot en lägenhet, säger Evelina Olsson.Polisen har kort efter händelsen kunnat konstatera att det har avlossats skott och pratar nu med de personer som befunnit sig i den beskjutna lägenheten.– Vi är där och pratar med målsägande och har flera patruller i området, säger Evelina Olsson.Skott ska ha avlossats i trappuppgången på flerfamiljhuset och polisen har hittat hylsor samt skotthål i lägenhetsdörren.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Skott ska ha avlossats mot en lägenhet i Malmö"},
{"contents": "Den kände advokaten sköts utanför sin lägenhetsdörr på Kungsholmen i går när han var på väg till jobbet. Han lyckades ta sig ut till gatan och kunde ge avgörande ledtrådar till polisen innan han sövdes ner för operation.Han berättade, enligt Aftonbladets källor, att det kan ha varit en kvinnlig toppjurist i hans närhet som kunde ligga bakom dådet.Advokaten ska ha sagt att hon kan ha ”lejt en torped”.Ett möjligt motiv kan ha varit ett utslag i Högsta domstolen bara några dagar innan mordförsöket.Den kvinnliga juristen, som har haft flera höga tjänster inom rättsväsendet, förlorade då en tvist som pågått med den kände advokaten i flera år, enligt handlingar som Aftonbladet tagit del av.Enligt Expressen har kvinnan tidigare i inlagor till domstolen kallat tvisten för ”ytterst komplicerad och akut” och hon har också hävdat att advokaten ljugit för att förhala tvisten samt hävdat att advokaten använt ”kriminella kontakter” för att hitta henne.Bland kvinnans tidigare chefer och familjebekanta beskrivs händelseförloppet – som sträcker sig över flera år – som en tragedi. – Ingen kan förstå hur det har kunnat bli så här, säger en nära familjevän.Dagen efter mordförsöket är han fortfarande djupt tagen:– Det är en jättechock för alla. En tragedi alltihop.Den kvinnliga toppjuristen har dömts för flera våldsbrott under de senaste åren. Bland annat har hon vid ett flertal tillfällen dömts för att ha sparkat och slagit poliser i samband med att hon omhändertagits.Efter mordförsöket i går satte polisen omgående in resurser för att lokalisera henne. Efter någon timme greps hon och fördes till arresten på polisstationen på Södermalm.Hon sitter nu anhållen misstänkt för att ha anstiftat mordförsöket på den kände advokaten och under dagen väntas fördjupade förhör hållas med henne.Mannen som hon misstänks ha lejt för att utföra mordet är fortfarande på fri fot.Aftonbladet söker kvinnans offentliga försvarare Ola Salomonsson som inte har gått att nå under lördagen.", "title": "Toppjuristen förlorade rättstvist mot skjutne advokaten kort före dådet"},
{"contents": "För fjärde året arrangeras Skövde Pridefestival, som inleddes i går och avslutades i dag.Strax före klockan 13 larmades polisen om en misshandel, där företrädare för nazistiska Nordiska motståndsrörelsen uppges vara inblandade.– Det verkar som att ett tiotal NMR:are har tågat i samband med den händelsen, med flaggor och liknande. Sedan har det blivit någon form av bråk. En person har fått en sprucken läpp och eventuellt en tand utslagen, säger Christer Fuxborg, presstalesperson vid polisen region Väst.Det finns uppgifter om att personen ska ha blivit sparkad.– Slag eller sparkar vet vi inte riktigt ännu, det är det vi håller på att utreda. NMR är inte så lätta att ha att göra med, de vill inte lämna uppgifter till oss. Men vi har hört en del vittnen, sa Christer Fuxborg inledningsvis.Personen fördes till sjukhus med ambulans. Maria Jern, presstalesperson för Skövde Pridefestival, uppger att det var en besökare till festivalen som utsattes för misshandel.– Enligt uppgift stod NMR och filmade i vårt Prideområde. Flera andra tog då upp sina kameror och filmade NMR. Det var en av dem som råkade illa ut, säger Maria Jern.Polisen var snabbt på plats, enligt arrangören.– Vårt fokus efter händelsen har varit att samla våra volontärer. Vi har också efter det genomfört paraden.Gick den som planerat?– Paraden har gått väldigt bra. Vi började i lite regn och avslutade i strålande solsken, säger Maria Jern på Skövde Pride.", "title": "Besökare på Skövde Pride misshandlad av NMR"},
{"contents": "Larmet kom till polisen vid 14:51 på måndagseftermiddagen. Vittnen har då hört något som lät som skottlossning i centrala Mariestad. I samband smällen ska flera personer ha sprungit från platsen och därefter träffat en man med en skada i ena benet.– Enligt intala uppgifter ska han inte vara allvarligt skadad men vi får avvakta och se vad sjukhuset kommer fram till, säger Peter Adlersson, presstalesperson för polisregion Väst.Till en början fanns uppgifter om att mannen, som är i 20-årsåldern, skulle ha blivit skjuten med ett luftvapen. Men så var inte fallet. Vid 18-tiden gick polisen ut med att mannen troligen blivit skjuten med ett riktigt vapen.Den skadade mannen fördes med ambulans till sjukhuset i Skövde– Enligt intala uppgifter ska han inte vara allvarligt skadad men vi får avvakta och se vad sjukhuset kommer fram till, säger Peter Adlersson.Efter händelsen har polisen förhört vittnen och inlett dörrknäckning. De sökte även av området med hund och spärrade av brottsplatsen för en teknisk undersökning.  Avspärrningar som hävdes senare på kvällen.– Vi har redan fått in en rad vittnesuppgifter men ingen är gripen i nuläget, säger Adlersson.Polisen är under kvällen på plats i centrala Mariestad i trygghetsskapande syfte. En förundersökning om försök till mord har inletts. I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Misstänkt skottlossning i Mariestad"},
{"contents": "✓ Poserar med vapen framför 2Pac-bild✓ Filmade skottlossning", "title": "Så tog gänget över Årsta: ”Ett angrepp på samhället”"},
{"contents": "Cirka 400 av 2 000 undersökta arbetsplatser runt om i landet har förhöjda radonvärden i någon lokal, enligt statistik från radonlaboratoriumet Radonova.Nu ska arbetsplatserna med förhöjda värden utredas noggrannare. Då sker mätningen endast under arbetstid vilket troligtvis gör att många arbetsplatser klarar sig under gränsen.– Merparten kommer nog ligga under gränsvärdet, säger Tryggve Rönnqvist, teknisk chef på Radonova.Sedan förra året räknas 200 becquerel per kubikmeter som ett förhöjt värde på arbetsplatser. Vid det värdet ökar lungcancerrisken för en icke-rökare med 0,1 promilleenheter medan det för rökare handlar om cirka 1,5 promilleenheter, jämfört med en arbetsplats med 100 becquerel per kubikmeter.Drygt 150 av arbetsplatser i undersökningen hade en radonhalt på över 400 becquerel per kubikmeter och 40 arbetsplatser låg över 1 000.– Det tycker jag att man måste åtgärda, säger Lars Barregård, överläkare och professor vid Sahlgrenska akademin.Världshälsoorganisationen (WHO) har rekommenderat ett riktvärde på 100 becquerel per kubikmeter, men en sådan åtgärd har bedömts innebära för höga kostnader i Sverige.Samtidigt är riskerna med radonhalter runt 200 inte direkt akuta, enligt Lars Barregård.– Men lungcancer är en för det mesta dödlig sjukdom så det är olämpligt att ha för höga halter, säger han.", "title": "Många arbetsplatser har förhöjda radonvärden"},
{"contents": "✓ Fritidsledare ✓ Tidigare dömd", "title": "23-årig man häktas efter Karolin-mordet"},
{"contents": "Fusket inom tandvårdsstödet fortsätter. Det handlar om oseriösa kliniker som redovisar vård som i själva verket inte utförts och som sedan stoppar pengarna från staten i egen ficka.Förra året krävde Försäkringskassan tillbaka 20 miljoner kronor för fejkad tandvård. Hittills i år är siffran redan uppe i 30 miljoner.– Det handlar om ett nytt arbetssätt. Våra kontroller utgår nu från riskbaserade urval, och vi utgår också från vårdgivare som uppvisar ett felaktigt beteende. Det är det vi nu ser effekt av, säger Linda Jakobsson, områdeschef på Försäkringskassan.Tanken med det statliga tandvårdsstödet är att en patient inte ska behöva stå för hela kostnaden vid dyra ingrepp. Tandläkare kan i stället få pengar från Försäkringskassan för att täcka kostnaderna. Men det har fört med sig ett överutnyttjande.Det förekommer även att kriminella försöker profitera på tandvårdsstödet genom avancerade bolagskonstruktioner och bedrägerier – något som kan vara svårt för Försäkringskassan att nysta upp på egen hand. Men i en ny rapport framgår att flera myndigheter tillsammans lyckades stoppa just ett sådant brottsupplägg. Två företrädare för en tandvårdsklinik dömdes till fleråriga fängelsestraff för bland annat grovt bokföringsbrott och grovt bidragsbrott. Dessutom bedöms framtida felaktiga utbetalningar på miljonbelopp ha stoppats.– Vi är glada för alla framsteg i arbetet med att stoppa felaktiga utbetalningar, säger Linda Jakobsson.Sedan i maj kan Försäkringskassan också plocka bort oseriösa vårdgivare ur systemet för tandvårdsstöd. De första tandläkarna kommer att avanslutas \"inom kort\", enligt Linda Jakobsson.Hon ser lagändringen som viktig och bedömer att den kommer att ha effekt.– Tidigare om vi upptäckte en vårdgivare som gjorde mycket fel skulle vi kontrollera, sätta in sanktioner och så vidare. Men det fanns ingen möjlighet för oss att göra avslut. Nu kan vi få ett avslut när vi sett tillräckligt mycket felaktigheter och det kan frigöra tid att jobba med fler, säger hon.Inom tandvårdsstödet förekommer även fall där patienter bedras – men det finns enkla sätt att slippa det.– Tandvårdsstödet är ju uppbyggt så att konsumenten ska välja sin tandvård och där finns all anledning att vara uppmärksam när man gör det vårdvalet. Har jag fått ett kostnadsförslag? Om inte – begär ut det. Ha en diskussion med vårdgivaren vad den ämnar göra och ta reda på vad du har betalat för.", "title": "Oseriösa tandläkare fuskar för miljoner"},
{"contents": "✓ Advokatens sista ord – innan han sövdes ner ✓ Vittne: Skytten var blodig", "title": "Polisens jakt på ”torpeden” fortsätter"},
{"contents": "Dykfartyget Fritz Reuter följdes av både svenska och finländska myndigheter på sin resa mot Estonias vrakplats.I går eftermiddag nådde man fram – och misstänks ha sänkt ner en dykrobot i djupet.Allt dokumenterades av finländska sjöbevakningen.Nu har Åklagarmyndigheten inlett en förundersökning om brott mot speciallagstiftningen som skyddar M/S Estonia. Utredningen leds av kammaråklagare Helene Gestrin på Riksenheten mot internationell och organiserad brottslighet.– Det har inletts en svensk brottsutredning angående misstänkt brott mot Lagen om skydd för gravfriden vid vraket efter passagerarfartyget Estonia, säger Helene Gestrin.Hon pekar på att det enligt lagen är förbjudet att ”ägna sig åt dykning eller underrättelseverksamhet kring vraket”.– Bryter man mot den lagen kan man åtalas. Här förekommer det ju uppgifter om att det ska ha varit en båt vid Estonia och att man på något sätt agerat i vattnet, och att det ska ha funnits svenska personer ombord. Det gör att vi väljer att inleda en förundersökning, säger Helene Gestrin.I straffskalan för brottet finns böter och fängelse upp till två år.Händelsen kommer att utredas av utredningsenheten vid NOA, tidigare Rikskrim.– Det finns anledning för svenska myndigheter att ta reda på vad som har hänt kring Estonia de senaste dagarna, säger Helene Gestrin.", "title": "Svensk åklagare inleder utredning om Estonia-kränkning"},
{"contents": "I fredags morse sköts den kände advokaten av flera skott på en adress på Kungsholmen i Stockholm. Han träffades i huvudet  och överkroppen. Samma förmiddag greps en kvinnlig före detta toppjurist – misstänkt för inblandning i mordförsöket. På måndagen begärdes hon häktad på sannolika skäl, misstänkt för anstiftan till försök till mord.När förhandlingarna inleddes vid 12-tiden begärde kvinnans advokat, Ola Salomonsson, att även den första delen skulle ske bakom stängda dörrar. Normalt sett är delen där åklagaren meddelar sina yrkanden alltid offentlig, vilket även blev utfallet när rättens ordförandet hört argumenten. Därför anlände tidigare toppjuristen senare till rättssalen, iklädd knälång blå kappa och med sitt mörkbruna hår uppsatt i en mindre knut.Under åklagarens yrkande såg kvinnan mot rättens ordförande, och gav ett lugnt och självsäkert intryck. Senare meddelade tingsrätten sitt beslut: häktningsyrkandet avslogs och kvinnan släpptes på fri fot.– Hon är glad för att hon släpptes, säger hennes advokat Ola Salomonsson.– Det här har påverkat henne, men jag tycker ändå att hon såg mycket mer orienterad ut idag. Det verkade som att hon hade återhämtat sig lite.Advokaten berättar vidare att hon helt förnekar brott.– Hon förnekar, och hon har sina förklaringar till åklagarens påståenden. Men jag kan inte gå in mer på det.Men åklagaren ger inte upp och har nu överklagat beslutet till Svea hovrätt. Åklagaren vill att toppjuristen häktas ”i första hand så som på sannolika skäl misstänkt för anstiftan till försök till mord och i andra hand så som på skäligen misstänkt för angivet brott”, enligt dokument som skickats in till hovrätten.”Den utredning som presenterats är tillräcklig för i vart fal skälig misstanke”, går vidare att läsa.Aftonbladet kunde i lördags avslöja att kvinnan redan 2015 utreddes för att försökt anstifta ett mord på advokaten. En källa med insyn uppgav för Aftonbladet att hon då försökt anlita en torped för att skjuta advokaten, men torpeden vände sig då till polisen. En utredning inleddes, men lades ner i brist på konkret bevisning. Erbjudandet fanns bara muntligt. Efter att advokaten i fredags blivit skjuten, kunde han trots sina skador delge sina misstankar om att kvinnan kunde ligga bakom mordförsöket. Mannen uppges nu efter omständigheterna må bra. ”Hans ambition är att komma tillbaka helt återställd inom en snar framtid”, skriver advokatbyrån där mannen arbetar i ett uttalande. Aftonbladet har sökt åklagaren.", "title": "Toppjuristens advokat: Hon är glad för att hon släpptes"},
{"contents": "SD-ledamoten Stefan Jakobsson lämnade sina politiska uppdrag under 2018 – efter flera avslöjanden från Aftonbladet om hur han utnyttjat skattemedel för privat bruk.I samband med avslöjandet konstaterade partiledaren Jimmie Åkesson att Jakobsson handlat fel och förtroendeskadligt. Men trots detta handplockades Jakobsson till ett nytt jobb. Han är i dag politisk tjänsteman på Sverigedemokraternas riksdagskansli.Nu åtalas Jakobsson för flera bedrägerier.– Jag har åtalat honom för bedrägerier, säger åklagare Joakim Zander.Hur många?– Ja, det är lite svårt att säga, den första åtalspunkten är ett antal taxiresor, 35 taxiresor i Stockholmstrakten. Sen är det ytterligare åtalspunkter som gäller hotellvistelser. En av åtalspunkterna handlar om en privat fest, anordnad av partiledaren Jimmie Åkesson. Flera vittnen bekräftar att det var en helt privat tillställning. Trots det krävde Jakobsson närmare 4 000 kronor i olika ersättningar från riksdagen.Förundersökningen mot Jakobsson inleddes i oktober 2018, efter att hans reseräkningar granskats av Aftonbladet.I januari i år fick Jakobsson en offentlig försvarare i samband med att polisförhör skulle hållas. Det handlade då om upprepade bedrägerier som skulle ha begåtts mellan november 2017 och fram till maj 2018. I samband med förhören delgavs Jakobsson misstanke för brott.Aftonbladet har sökt Jakobsson och hans försvarare, advokat Carlos Costa, för intervjuer.– Han säger att han normalt inte brukar prata med journalister om sina klienter, sa Costas kollega på advokatbyrån tidigare i veckan.Jakobsson vill inte intervjuas, men skrev i onsdags i ett sms till Aftonbladet:“Jag lämnar inga kommentarer under förundersökningen och ber er respektera det.”Det var i Aftonbladets granskning “Maktens kvitton” som det avslöjades hur Jakobsson åkt taxi för närmare 330 000 kronor under förra mandatperioden.Vid ett stort antal tillfällen hade Jakobsson låtit riksdagen betala för privata taxiresor, bland annat till fester och vänner.Han har i efterhand medgett att flera resor som riksdagen har fått stå för har varit privata och begärt att få återbetala.Jakobsson var även på ”konferens” i Sölvesborg med sin sambo och riksdagen ersatte honom för bilresa, traktamenten. I själva verket var det en privat ”glitterfest” anordnad av Jimmie Åkesson.Jakobsson lät även skattebetalarna stå för privata boendekostnader för familjen – och plockade ut flera ersättningar i samband med att han var på en svensexa och ett bröllop.Aftonbladet kunde även avslöja hur Jakobsson låtit skattebetalarna stå för en privat golfweekend utanför Skövde. Jakobsson lät även riksdagen betala golfhotellet och plockade även ut traktamenten och hyrbil.”Vi Sverigedemokrater väljer var vi spenderar våra pengar. Efter en helg här så kan jag garantera er att ni kommer vara nöjda”, skrev Jakobsson på Facebook.Just nu pågår ytterligare tre förundersökningar – efter Aftonbladets granskningar.Efter avslöjandena har det ställts krav på en ny lagstiftning för riksdagsledamöterna – en slags lex ”Maktens kvitton”.► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarnaVill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "SD:s Stefan Jakobsson åtalas efter Aftonbladets granskning"},
{"contents": "✓ Efter hyllade reklamen: Kallar in advokater", "title": "Ny tvist i kampen om mjölk: Vill äga ’pjölk’"},
{"contents": "På tisdagen började riksdagens nya arbetsår. Dagen började klockan 11 med det traditionella uppropet av riksdagens ledamöter, inför riksmötets öppnande.Strax innan anlände Emma Carlsson Löfdahl ensam till riksdagens kammare och Aftonbladet fick den första kommentaren. Varför låter du skattebetalarna stå för dina arvoden? – Jag ger dig inga kommentarer i dag. Du kan väl svara. Varför låter du skattebetalarna stå för arvoden när du inte jobbar?– Jag är ju här i dag och jobbar. Men annars har du inte varit här?– Nej, men nu är jag här. Efter uppropet var Carlsson Löfdahl fåordig. Hon ville inte säga något om den återbetalning hon tidigare uppgett att hon skulle göra. Kommer du fortsätta plocka ut ditt arvode?– Jag ger inga kommentarer.Har du förhörts ännu?– Jag ger inga kommentarer. Har du någon advokat vi kan prata med?– Nej, jag är inte misstänkt för något. Jag ger inga kommentarer. Carlsson Löfdahl lämnade Liberalerna i mars och utreds nu av åklagare för misstänkt bedrägeri. Men hon har suttit kvar i riksdagen och plockat ut fullt arvode – trots att hon inte har jobbat.Fram till riksdagens öppnande har Carlsson Löfdahl fått över 400 000 kronor.Det var Aftonbladet som i granskningen ”Maktens kvitton” avslöjade hur den före detta L-ledamoten Carlsson Löfdahl hyrde sin makes lägenhet.Totalt hade hon plockat ut närmare en halv miljon kronor i bidrag från skattebetalarna.Åklagare inledde en förundersökning om misstänkt bedrägeri i mars och Carlsson Löfdahl lämnade Liberalerna för att sitta kvar som politisk vilde.Hon valde även att ta en timeout för att avvakta åklagarens utredning.Nu har det gått ett halvår och Carlsson Löfdahl har plockat ut över 400 000 kronor i arvoden och bostadsersättningar - utan att arbeta.Enligt riksdagsförvaltningen har hon även tillgång till ett årskort för tåg som kostar närmare 84 000 kronor, liksom en rad andra förmåner, bland annat en bärbar dator, mobiltelefon och mobilt bredband.Riksdagsförvaltningen har inte lämnat ut några kostnader för detta.Att Carlsson Löfdahl plockar ut arvode utan att jobba har fått mycket hård kritik och talmannen har sagt att det är “förtroendeskadligt”.Just nu pågår en utredning som kan leda till att det inte längre kommer vara möjligt.Men de nya reglerna kan först träda i kraft i samband med valet 2022, så det kommer inte påverka Carlsson Löfdahl under den här mandatperioden.Om Carlsson Löfdahl hade hoppat av sitt riksdagsuppdrag i samband med avslöjandet skulle hon få en inkomstgaranti i fem år, sammanlagt runt 2, 2 miljoner kronor.Men genom att sitta kvar mandatperioden ut kan hon ha sin försörjning tryggad till 65-årsdagen, eftersom hon då hinner fylla 50 år.Sammanlagt kan hon då få ut omkring 9,9 miljoner kronor av skattebetalarna – inklusive riksdagsarvode och inkomstgaranti.Åklagare Bengt Åsbäck, som utreder Carlsson Löfdahl, vill inte lämna några kommentarer om utredningen.“Inte mer än att jag siktar på beslut under hösten”, skriver Åsbäck i ett mejl.", "title": "Carlsson Löfdahl efter skandalen: Jag är ju här i dag och jobbar"},
{"contents": "Det var klockan 10.03 på måndagen som larmet kom in om att en Stena Line-färja eventuellt hade kört in i ett norskt fartyg i Karlskrona hamn. – Vi har inga uppgifter om personskador. Räddningstjänsten är på väg till platsen nu, säger Sofie Schmidt på SOS alarm.Ett vittne ombord på Stena Line berättar för Aftonbladet att det inte handlar om någon krock. Däremot har en av båtarna gått på grund. – Man kände rejält att den gick på grund, det var en smäll. Det blev lite slagsida och sen försvann strömmen i hela båten, säger personen som tyckte händelsen var obehaglig. –  Det var lite otäckt. Vi var på väg in i en annan båt. Vi var cirka 30 meter ifrån tror jag, men det kändes som att han var väldigt skicklig som körde och undvek det.Det finns ingen misstanke om brott och polisen är inte inkopplad i ärendet. Det finns heller inga uppgifter om läckage på fartyget eller Stena Line-färjan. Och inga skador på passagerare eller besättning är inrapporterade. – I sista sekund lyckade de undgå från att krocka. Det var nära ögat men allt gick bra, säger Kent Hoff vid räddningstjänsten Östra Blekinge. ", "title": "Stena Line-färja nära kollision i Karlskrona"},
{"contents": "Patrick Reslow avslöjades i Aftonbladets stora granskning “Maktens kvitton”.SD-toppen har vid en mängd tillfällen bokat dyra hotellsviter åt hela sin familj för upp till nästan 4 000 kronor per natt - och låtit skattebetalarna stå för hela notan.Riksdagsledamöter bör planera sina tjänsteresor så att de tar hänsyn till kostnaderna och är skyldiga att göra avdrag om de bor tillsammans med någon.Nu kan Aftonbladet avslöja att Reslow är misstänkt för flera fall av bedrägeri.Redan i april skrev chefsåklagare Joakim Zander vid Särskilda åklagarkammaren till Malmö tingsrätt i samband med att en offentlig försvarare skulle utses till Reslow:“Förhör med misstänkt kommer att hållas på tid som bestäms i samråd med den offentlige försvararen”.Enligt dokument från Åklagarmyndigheten handlade det då om “sju fall av bedrägeri i Stockholm eller annan plats i riket under tiden 2017-09-21-2018-08-28”.Men utredningen har vuxit, erfar Aftonbladet.Reslows försvarsadvokat Jan-Anders Hybelius bekräftar att det har hållits polisförhör med Reslow i början på sommaren.– Så vitt jag vet så är det bara ett förhör som har hållits. Där jag var med, säger Hybelius. Enligt Hybelius har Reslow inte erkänt något brott.– Han förnekar helt och hållet, kan jag säga.Hur tog han det när han blev delgiven misstanke för bedrägerier?– Det vill jag inte kommentera.Förundersökningen mot Reslow har pågått i snart ett år.– Det är tyvärr ganska vanligt numera, säger Hybelius.Vad händer nu?– Vi väntar på att åklagaren ska fatta beslut i åtalsfrågan. Det är det vi väntar på.Tror du att det kommer bli något åtal?– Vill inte spekulera i det. Det jag kan säga är att det är helt öppet.Aftonbladets granskning visade att Reslow systematiskt bokat dyra boenden åt hela sin familj – i samband med det som han påstod var rena tjänsteresor – utan att göra något avdrag.22 av resorna har gjorts under datum som Reslows fru har varit ledig från sitt jobb eller under helger.Och i elva av de fallen har Aftonbladet fått det bekräftat från hotellanställda och uthyrare att Reslow bokat boendena åt två vuxna och ett barn. Ett av fallen handlade om en lyxsvit på 79 kvadratmeter i Singapore som kostade skattebetalarna närmare 32 000 kronor för åtta nätter.Enligt en hotellanställd var den bokad för hela Reslows familj.Åklagare Zander vill inte kommentera förundersökningen mot SD-toppen.Aftonbladet har under flera dagar sökt Reslow för en kommentar. ► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarna", "title": "SD-topp i polisförhör – misstänkt för sju bedrägerier"},
{"contents": "Enligt rapporter från platsen blödde demonstranten, som är en 18-årig student, kraftigt, uppger Sky News, och ska ha tagits hand om på plats av polis och sjukvårdspersonal.Det pågår just nu våldsamma kravaller i Hongkong i samband med att tusentals demonstrerar i protest mot 70-årsfirandet av folkrepubliken Kina. Svartklädda demonstranter rycker stenar ur marken och bygger barrikader på gatorna och polisen svarar med både tårgas och vattenkanoner. – En vattenkanon har precis använts, även tårgas, och en journalist har blivit skadad, säger Sky News reporter Alex Crawford.Protesterna mot regimen har pågått sedan i juni och eskalerade återigen under tisdagen samtidigt som det hålls en stor militärparad för kommunistpartiet i Peking. Polisen i Hongkong gick på tisdagen ut och varnade för en ”väldigt våldsam attack” och har bekräftat att två skarpa varningsskott avlossats efter att de blivit attackerade. I olika kanaler på sociala medier cirkulerar bilder där en blödande demonstrant klagar på bröstsmärtor och får vård på gatan. Mannen ska sedan ha förts till sjukhus, enligt källor till South China Morning Post, och hans tillstånd ska vara kritiskt. En källa till tidningen uppgav under tisdagen att den 18-åriga mannen opereras. Hongkong-polisens talesperson Yolanda Yu bekräftade på tisdagseftermiddagen att en polis, som sagt att han fruktat för sitt liv, sköt mot en folkmassa som närmade sig honom. Kulan träffade 18-åringens vänstra sida av bröstet. I nyhetspodden Aftonbladet Daily pratar vi med Kinaexperten Torbjörn Lodén om bakgrunden till demonstrationerna i Hongkong, och reder ut varför miljoner människor gett sig ut på gatorna. ▪ Lyssna: ► (iPhone) ► Acast ► Spotify", "title": "18-årig student skjuten i bröstet i Hongkong"},
{"contents": "Enligt Region Gävleborg besökte det smittade barnet en hälsocentral tisdagen den 3 september och Gävle akutmottagning 9-11 september. Vid det senare tillfället uppstod misstanke om mässling och barnet blev då inlagt. På torsdagen konstaterade regionen att det rör sig om ett bekräftat fall av mässling. – En genomgång av de som kan utsatts för smitta i vården startade omgående onsdag 11 september och kontakt tas nu av vårdpersonal med de som kan ha besökt vården under de timmar som smittrisk kan ha förelegat de olika dagarna, säger Signar Mäkitalo, smittskyddsläkare Region Gävleborg i ett pressmeddelande.Eftersom barnet bland annat även åkt buss kan fler fall av mässling dyka upp, skriver sjukhuset.– Den period som är aktuell utifrån detta kända fall innebär att eventuellt smittade personer kan insjukna 10 september till och med 29 september, förklarar Signar Mäkitalo och fortsätter:– Inom 72 timmar från misstänkt smittillfälle kan vaccination genomföras och inom 6 dagar finns möjlighet att erbjuda gammaglobulin för att påverka sjukdomsbilden om man skulle vara mottaglig och ha blivit smittad. Ett internt meddelande här även gått ut som uppmanar personalen att ha extra koll:”Nya fall kan tänkas uppstå 11-29 september då inkubationstiden kan vara 7-18 dagar. Var uppmärksam på detta”. I nyhetspodden Aftonbladet Daily reder vi ut varför mässlingen ökar – trots att det finns ett effektivt vaccin.   ▪ Lyssna: ►  iPhone ► Acast ► Spotify", "title": "Barn smittat av mässling i Gävle"},
{"contents": "De nya siffrorna innebär att SD ökar med 2 procentenheter jämfört med föregående månads mätning från SvD/Sifo.Enligt Toivo Sjörén, opinionschef för Sifo, spelar de senaste veckornas debatt om skjutningar och kriminalitet sannolikht in i SD:s uppgång.– Det har varit diskussioner om skjutningar och mord. Tittar man på var väljarna tycker att SD har en stark position, så är det just de frågorna, säger han till SvD.I övrigt är förändringarna små mellan partierna.Kristdemokraterna sjunker till 7,3 procent, en förändring som inte är statistiskt säkerställd jämfört med föregående mätning, men däremot jämfört med juni.Partiet ökade rejält under våren och hamnade strax före valet så högt som 12 procent.Men därefter hamnade Lars Adaktussons hållning i abortfrågan i fokus och sedan dess har KD backat i opinionen.", "title": "Nya supersiffrorna för SD"},
{"contents": "Aftonbladet har tidigare berättat om Rasha Mkahels, 33, död. I början av augusti åkte hon och maken Khalil in till universitetssjukhuset i Örebro.Paret, från Syrien, blev oroliga när Rasha drabbades av smärta och blödningar. Efter att ha fött med kejsarsnitt uppstod komplikationer med kraftiga blödningar. Barnet överlevde, men inte Rasha. Hon dog en vecka efter förlossningen. – Ingen har kunnat förklara för mig hur det kunde gå så här. En sådan här sak ska inte få ske, och jag vill inte att någon annan ska råka ut för det, har maken Khalil sagt. Maken anmälde sjukhuset till Ivo, inspektionen för vård och omsorg. Delar av sjukhusets internutredning har nu blivit offentlig – och i den riktas hård kritik mot den ansvarige läkaren i samband med vården av Rasha. Ansvarig läkare kritiseras för att ha ”bristande insikt och medicinsk kunskap om bedömning och handläggning av akut sjuk patient”, står det i utredningen, avslöjar NA.Annan personal har upplevt att läkaren inte tog initiativ eller uppvisade ledarskap i den akuta situationen och beskrivit honom som passiv och frånvarande. Sjukhuset uppger att man ska vidta åtgärder för att förhindra att något liknande händer igen. Det är ovanligt att mödrar dör i samband med förlossning i Sverige. Sex kvinnor per år dör i genomsnitt, enligt Uppsala universitet.Chefläkare Rene Bangshöj på Universitetssjukhuset i Örebro har tidigare uttalat sig om fallet Rasha. – Det som hänt är en stor tragedi. Det är oerhört beklagligt, och vårt främsta fokus nu är att ge familjen så bra stöd som möjligt, har han sagt till Aftonbladet.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Läkare kritiseras efter Rashas, 33, död "},
{"contents": "✓ Vill varna andra ✓ Totalt nerblodad", "title": "Familjen misstänker: Dog av norska sjukan"},
{"contents": "Amerikanska myndigheten CDC, med ansvar för folkhälsa och smittskydd, höjer på sin hemsida ett varningens finger för brukandet av e-cigaretter. Fem dödsfall kopplas enligt myndigheten till användandet av e-cigg. Även ett ökande fall av lungsjukdomar utreds nu i förhållande till e-cigarettsanvändning. Det rör sig i nuläget om 450 fall fördelat på 33 stater i USA. – Det pågår uppenbarligen en epidemi som kräver ett omedelbart agerande, skriver Harvard-läkaren David C Christiani i ansedda The New England Journal of Medicine, enligt The New York Times. Hälsomyndigheten i USA manar därför till försiktighet. ”Alltmedan utredningen pågår, överväg att inte använda e-cigaretter”, skriver myndigheten på sin hemsida. E-cigaretter lanserades stort som en säker produkt för traditionella rökare för att fylla nikotinbehovet utan de giftiga biprodukter som följer med vanliga cigaretter. I USA har det i stället lett till att ungdomar i mycket stor utsträckning attraherats till e-cigaretter, oavsett om de rökt tidigare eller inte, skriver The New York Times. Unga uppges också vara särskilt drabbade av den våg av lungsjukdomar som drar över USA. Även i Sverige har Folkhälsomyndigheten uttryckt oro för att unga i större utsträckning använder e-cigaretter, trots att de långvariga hälsoeffekterna inte är tillräckligt utredda. Myndigheten CDC försöker nu reda ut vilka substanser i e-cigaretternas vätskor som kan ligga bakom sjukdomsfallen och de fem dödsfallen. I många av fallen har man dock kunnat konstatera att patienterna rökt THC, den aktiva substansen i cannabis.I nyhetspodden Aftonbladet Daily pratar vi med Magnus Lundbäck om larmen kring e-cigaretter. ", "title": "Varnar för e-cigg efter fem dödsfall"},
{"contents": "Barack Obama har publicerat en bild på Twitter där han ses ta i hand med Greta Thunberg i samband med ett möte på hans stiftelse Obama Foundation.Han skriver att hennes generationen kommer att få ”bära en stor del av klimatförändringarna”.”... hon är inte rädd för att driva på verklig handling. Hon förkroppsligar vår vision på Obama Foundation: En framtid formad av unga ledare som hon.”Obama träffade den 16-åriga svenska klimataktivisten i måndags. På stiftelsens hemsida skriver han om hur Greta Thunbergs skolstrejk, som började i liten skala utanför riksdagen, lett till en världsomfattande rörelse som engagerar miljontals unga.”Det är kraften hos unga människor”, skriver han.Ett filmklipp visar en del av mötet.– Du förändrar världen så vi är väldigt glada att ha dig på besök, säger Barack Obama i videon.Greta Thunberg – som även träffade Barack Obama när han var i Sverige i somras – har tagit ett sabbatsår och tillbringar tiden i Nord- och Sydamerika efter att ha korsat Atlanten i segelbåt förra månaden.Hon fortsätter att demonstrera för klimatet på fredagar och har gjort det i både New York och Washington.– Du och jag är ett team, säger Obama och fortsätter:– Känner du till ”fist bumping”? Tror du på ”fist bumping”?– Ja, svarar Greta Thunberg.Sedan slår hon och den förre presidenten ihop sina knutna nävar i en hälsning – och önskar varandra lycka till.Utöver mötet med Barack Obama har Greta Thunberg talat inför amerikanska kongressledamöter i Washington, där två dagar av möten om klimatet inleddes under tisdagen.– Spara era lovord. Vi vill inte ha dem, sa hon efter att senatorn Ed Markey hyllat hennes aktivism, skriver nyhetsbyrån AP.Inte minst om syftet bara är att prata ”utan att göra något åt det”, tillade Thunberg.– Vi vill inte bli hörda. Vi vill att vetenskapen blir hörd.På måndag närvarar Greta Thunberg vid FN:s klimatmöte i New York.", "title": "Obama hyllar Thunberg: ”En av vår planets största förkämpar”"},
{"contents": "Under tisdagen hölls riksdagens högtidliga öppnande. Nästan hela kungafamiljen var där för att sprida sin kungliga glans och skapa en högtidlig stämning. Den kungliga familjen var helt klädda i svart, huvudbonaderna satt som en smäck och slipsarna var välknutna. Kung Carl XVI Gustaf gjorde sin grej och förklarade riksmötet öppnat på begäran av talmannen Andreas Norlén. Därefter var det dags för statsminister Stefan Löfven att läsa upp regeringsförklaringen. Det är ett tal om regeringens framtida politik och det kan ta sin tid. Det hela verkade vara en aning monotont, för såväl kronprinsessan Victoria som drottning Silvia såg ut att nicka till både en och två gånger.", "title": "Kungafamiljen nickade till under riksdagens öppnande"},
{"contents": "Läkemedelsverket har uppmärksammat att en klinik i Malmö marknadsfört medicinsk cannabis på både sin hemsida och på sin Facebooksida.Företaget har där uttryckt att ”medicinsk cannabis kan vara ett bra alternativ till annan medicinsk behandling” och hänvisar till erfarenheter utomlands. De har även skrivit att de erbjuder individuell bedömning för om medicinsk cannabis kan vara ett bra alternativ till personer med smärtor.Nu meddelar Läkemedelsverket att de förbjuder företaget från att fortsätta marknadsföra medicinsk cannabis. Förbudet är även förenat med ett vite om 150 000 kronor, vilket kan komma att utdömas varje gång företaget överträder förbudet.I beslutet framgår det att Läkemedelsverket tre gånger om kontaktat kliniken angående marknadsföringen, men de har i sin tur menat att de inte bidragit till någon marknadsföring utan bara haft för avsikt att lämna upplysningar till sina patienter.Även om företaget tagit bort specifika Facebookinlägg efter påtryckningar från Läkemedelsverket har inte all marknadsföring försvunnit, vilket nu ligger till grund för förbudet.Enligt Läkemedelsverket har smärtkliniken brutit mot läkemedelslagen då de marknadsfört receptbelagda läkemedel till allmänheten och marknadsfört läkemedel som inte är godkända i Sverige.Det har skett genom att de använt sig av formuleringar som varit avsedda ”att främja förskrivning, leverans, försäljning eller konsumtion av läkemedel” samt då de marknadsfört Sativex som är ett receptbelagt läkemedel och Bediol som inte är ett godkänt läkemedel i Sverige.Förbudet träder i kraft med omedelbar verkan.", "title": "Klinik marknadsförde cannabis till patienter"},
{"contents": "Det var förra året som djurbutikskedjan Arken Zoo införde en möjlighet för sina anställda att få tre dagars betald ledighet om de skaffar hund eller katt. Konceptet kallas för Tasstid och ska ge de anställda en möjlighet att kunna kombinera arbete, fritid och sitt intresse för djur. Införandet anses som väldigt lyckat och därför har företaget bestämt sig för att införa personalförmånen permanent.– Tasstid har varit oerhört uppskattat på Arken Zoo och vi vill nu fortsätta att främja att våra anställda har djur, säger Daniel Pettersson, försäljningschef på Arken Zoo.Josefin Bengtsson, uppfödarkoordinator på Arken Zoo, säger i ett pressmeddelande att hon tycker att det är väldigt bra att de fortsätter med personalförmånen. – Det är en väldigt fin förmån att ha att kunna vara hemma med sitt nya djur. De första dagarna framförallt, ja de första veckorna i hundens eller kattens liv, är väldigt viktiga när man får hem den så att man får en bra relation och en bra start med sitt djur, säger hon.Arken Zoo har över 450 anställda och runt 70 butiker i Sverige.", "title": "Betald ledighet för anställda som skaffar hund eller katt"},
{"contents": "Den fjärde rättegångsdagen inleddes med att Eric Torells mamma Katarina Söderberg fick svara på frågor om sin son. Och främst om den leksakspistol som Eric gick hade i sin hand under dödsskjutningen. Enligt Katarina Söderberg fick Eric leksakspistolen i present när han var fem år. 15 år senare hittade han den i en låda under sängen, tog med sig den när han smet ut från lägenheten klockan 4 på morgonen den 2 augusti 2018. – Han hade slutat med leksaker och ingen i familjen visste om att leksakspistolen fanns där, säger hon.Enligt henne hade Eric inte lekt med pistolen på flera år. När hon ett år tidigare gjorde en storstädning slängdes  mängder av gamla leksaker. Men leksakspistolen fick hon inte med sig. – Uppenbarligen missade jag den. Den låg  olyckligtvis kvar i lådan under sängen. Ingen i familjen visste om att den låg kvar där, säger hon under tingsrättsförhandlingen. Enligt henne var Eric en kille som alltid var snäll, och uppfattade alla människor runt omkring honom som snälla. Särskilt poliser. – Eric tyckte väldigt mycket om poliser. Han träffade poliser vid flera tillfällen och visste att de var snälla. Efter förhöret med Katarina Söderberg förhördes två av de tre poliserna som var först på plats vid dödsskjutningen. Båda sköt även Eric som de ansåg som mycket farlig. De trodde leksakspistolen var ett ”stort och kraftigt vapen”. – Jag ser en person på vägen med ett vapen. Jag ser direkt att det är ett vapen som är större än en pistol, säger en av poliserna. Några minuter senare är polisen av av dem som skjuter Eric Torell. – Det går väldigt fort. Jag väljer att öppna verkanseld. Det skjuts väldigt fort, under en kort tid. När jag ser personen gå ner i marken slutar jag skjuta, säger en polis. Den andre polisen fyller i.– Situationen är extremt pressad och jag tror att han ska skjuta min kollega när han sveper vapnet mot oss. Jag väljer då att skjuta och fortsätter tills han faller till marken och tappar vapnet.Den sistnämnda polisen skjuter uppemot åtta skott på tre sekunder. Enligt polisen siktar han inte. – Det är tveksamt om jag använder mitt korn på pistolen för att sikta. Jag reagerade instinktiv och utövade inte någon form av precisionsskytte. Min avsikt var att träffa mannen, säger polisen. Enligt honom pågår skottlossningen tills dess att Eric Torell ramlade ner på marken med magen neråt. Då hade 25 stycken skott avlossats av de tre poliserna. – Jag hade ingen möjlighet att stanna upp och analysera varje enskilt skott, säger polisen.I nyhetspodden Aftonbladet Daily pratar vi om fallet Eric Torell – och om detaljen som kan avgöra i rätten. ", "title": "Polisen som sköt Eric Torell: Jag siktade inte utan bara sköt "},
{"contents": "Tidigare i veckan kom skräckbeskedet att ett 20-tal hundar runtom i Norge dött efter att ha drabbats av plötsliga kräkningar/diarréer. Tarmproblemen har sammanfallit med ett kraftigt försämrat hälsotillstånd som i många fall inneburit döden inom 24 timmar.Natten mellan fredag och lördag kom larmet om att ytterligare två hundar dött, rapporterar NRK.Det är ännu inte bekräftat att de nya dödsfallen kan kopplas till sjukdomen, men symtomen uppges ha varit snarlika.I Sverige finns det ännu inga kända fall av sjukdomen, men Svenska kennelklubben har tagit emot flera samtal från oroliga hundägare, många av dem boende nära gränsen till Norge.– Jag har blivit kontaktad av personer som sagt att deras hundar fått precis samma, aggressiva sjukdomsförlopp med blod i avföringen. Men vi har inga bekräftade uppgifter på att det skulle finnas här, säger Hans Rosenberg, pressansvarig hos organisationen.I fredags meddelade det norska Veterinärinstitutet att två bakterier, som båda orsakar diarré, skulle kunna ligga bakom de många döda hundarna.Svenska kennelklubben har vidtagit åtgärder efter larmen om sjukdomen i grannlandet: Norska hundar är för närvarande inte tillåtna att delta på deras arrangemang.– Vi har två hundutställningar i helgen och där har vi förbjudit norska hundar från att deltaga,  det är bättre att förekomma än att förekommas. Finska och danska kennelklubben har gjort samma sak, säger Hans Rosengren och tillägger att man följer händelseutvecklingen i Norge noggrant.Ännu har man inte fått några signaler om att svenska hundägare bör oroa sig, men man manar till försiktighet vid möten med obekanta hundar.– Och om hunden blir sjuk och kräks och har blod i avföringen, kontakta veterinär omgående, för det kan gå fort. Det är det som är lite otäckt.", "title": "Fler hundar döda i Norge – Svenska kennelklubben stoppar norska hundar"},
{"contents": "Polisen larmades klockan 23.10 på måndagskvällen till en adress i Akalla.– Vi är där och jobbar. Två personer har anträffats skadade i ett trapphus. De är förda till sjukhus med ambulans, bekräftade Jenny Ryberg, vakthavande befäl vid polisens regionledningscentral sent på måndagskvällen.De skadade är, enligt uppgift till Aftonbladet, en man och en kvinna.Mannen ska först ha knivhuggit kvinnan svårt och sedan skadat sig själv. – Jag kommenterar inte det. Jag har inga uppgifter om skadeläget, säger Jenny Ryberg.Inte heller under tisdagsmorgonen ville polisen kommentera uppgifterna. Dock uppger man att de inblandade är svårt skadade.Polisen har inlett en förundersökning om försök till mord och en person är anhållen.Enligt uppgifter till Aftonbladet är det den skadade mannen som är anhållen. ", "title": "Två svårt skadade i knivhuggning – man anhållen"},
{"contents": "Journalistik är alltid bäst när den görs på plats. Av reportrar som kan sin stad.  Därför öppnar Aftonbladet i dag en helt ny redaktion i centrala Malmö och en helt egen nyhetssajt för malmöborna. Det blir den första av flera i en större satsning på lokal journalistik. Med lokala röster, lokala startsidor och närvarande reportrar blir det enklare för dig att snabbt bli uppdaterad om vad som händer där du bor. Du får ett nyhetsflöde som angår dig – på ett nytt sätt.Vid större nyhetshändelser har Aftonbladet alltid haft reportrar på plats men det finns mycket annat som händer där du bor som vi nu får får helt andra möjligheter att berätta om.– Vi har sett att vi ibland gett en för ensidig bild av en stad som Malmö. Även om allt vi skrivit varit relevant har den sammanlagda bilden emellanåt blivit alltför dyster och det råder vi bara bot på genom en tydligare närvaro, säger Aftonbladets publisher Lena K Samuelsson.Under ett halvår har Aftonbladet haft ett dedikerat Malmöteam som jobbat med satsningen. Vi har varit på plats, intervjuat polis, representanter från Malmö stad och inte minst många av er som bor i staden.– Jag tycker det är bra. För i dag använder alla sin telefon och kan kolla i den. Vi behöver inte gå till en affär eller gå och köpa en tidning för att kolla vad som händer i Malmö, säger Noor Hussain, som studerar i staden. Tidigare Malmöbon Liselott Klüft Nordström är också positiv.– Jag tror nog folk är intresserade av att läsa mer lokalt och veta vad som händer i stan, säger hon.Varför det?– För det händer så mycket som folk som inte har koll på. Jag bor själv utanför stan och då vill man veta vad som händer i stan. Man tappar begreppet i dag när man inte har tidning på samma sätt.Varför gör vi då detta nu? Svaret är enkelt:  Många av er som läser Aftonbladet vill helt enkelt ha ett tydligare fokus på den lokala bevakningen. Det visar flera undersökningar som vi har gjort. Och eftersom ni är viktiga för oss, lyssnar vi på er. – Lokaltidningarna har inte lyckats bygga sig så starka online utan satsar nu med rätta på prenumerationserbjudandet. Då menar vi att aktörer som Aftonbladet både har ett ansvar och en fantastisk möjlighet att bidra till en bättre nyhetsbevakning, säger Lotta Folcker chef för Aftonbladet Labs.Vår nya redaktion i Malmö är vår första – men inte vår sista. Under hösten fortsätter vi vårt arbete. Vi ses där du bor. ", "title": "Aftonbladet satsar på lokaljournalistik – med start i Malmö"},
{"contents": "I förra mätningen slog Aftonbladet rekord i bland annat den totala räckvidden. Vi når nästan en miljon fler än närmaste konkurrenten Expressen/GT/Kvällsposten.Den senaste Orvestoundersökningen visar att Aftonbladet slår rekord igen. 2 874 000 läser nu tidningen varje dag i mobilen, vilket är en ökning med 22 000  jämfört med senaste mätningen. Även på veckobasis ökar Aftonbladet i mobilen mot sina konkurrenter. I förra mätningen skiljde det bara 147 000 läsare varje vecka – men nu har Aftonbladet dragit ifrån och i den nya mätningen når tidningen 383 000 fler varje vecka än närmaste konkurrenten. – Siffrorna är ett kvitto på att vi gör journalistik som engagerar besökarna. Vi är så klart väldigt glada för varje person som väljer att besöka, och engagera sig i, Aftonbladet. Ett stort tack till er! säger Karin Schmidt Hellsing, redaktionschef på Aftonbladet. Flera av Aftonbladets redaktioner når fler och fler läsare. Så många som läste Sportbladet i februari har det inte varit sedan fotbolls-VM förra året.  Nöjesbladet lästes av rekordmånga, det var en av de bästa månaderna någonsin för redaktionen. – Nöjesbladet hade en stark start på 2019 med flera stora nyhetshändelser, till exempel Melodifestivalen där vi varit nyhetsledande med flera stora avslöjanden där läsarna visade sitt tydliga engagemang med betydligt mer läsning än tidigare år. Extra roligt är att gapet till Expressen nöje ökade under februari, säger Andreas Hansson, tf nöjeschef på Aftonbladet.Flera av Aftonbladets läsare säger att de läser tidningen flera gånger i veckan. Framförallt när det händer något vänder man sig till Aftonbladet. – Jag läser tidningen vid hetsiga händelser, om det är något som har hänt. Aftonbladet känns pålitligt och snabba. Man får bra information, säger Ethiopia Tamrat, 19 år.En av fördelarna med att läsa i mobilen, enligt flera av dem som Aftonbladet talar med är användarvänligheten. – Appen har en tilltalande design och är lätt att använda, säger Maria Eklund.", "title": "Aftonbladet växer – nya rekordsiffror"},
{"contents": "Köpenhamn har hittills bara haft två metrolinjer, båda invigda på 2000-talet.– Det är den frågan jag får allra oftast: Skulle vi inte ha gjort det här för 150 år sedan? Det är svårt för mig att svara på, säger Henrik Plougmann Olsen, vd i Metroselskabet.Fördelen med att vara sen på bollen är att Köpenhamn från start kunnat ha förarlösa tåg som kör runt mellan små, kompakta stationer. Vid Hovedbanegården är till exempel den nya stationsplattformen bara tio meter bred och 44 meter lång.Det lilla formatet har gjort det lättare att bygga ut tunnelbanenätet i en tätbebyggd stad, förklarar anläggningschef Andreas Koester.– Konstruktionerna blir effektiva och ekonomiska.Med Cityringen och ytterligare två stationer som öppnas i Nordhavn efter årsskiftet utökas antalet tunnelbanetåg från 34 till totalt 70. Antalet metroresor väntas öka från 65 miljoner i år till mer än 120 miljoner nästa år.Prislappen är cirka 36 miljarder svenska kronor – och många år av byggröra i centrala Köpenhamn.– Det är inte alltid som köpenhamnarna har älskat bygget av Cityringen – det har pågått i åtta år – men de kommer att älska resultatet, säger Henrik Plougmann Olsen.Under utformningen av Cityringen har ambitionen varit att ge var och en av de 17 stationerna ett uttryck som knyter an till hur det ser ut i omgivningen ovanför. Arkitekturen är genomgående klassiskt dansk – stram och tidlös – men genom att leka med material, färg och ljus har arkitektteamet gett varje station en egen identitet.Nästa steg blir sträckan Köpenhamn H–Sydhavn, som ska öppnas 2024. Efter det blir det ytterligare en ny linje som ska serva Lynetteholmen, den helt nya stadsdel för 35 000 invånare som ska byggas på en konstgjord ö. Planen är att den ska börja byggas 2024, men än så länge är de politiska besluten inte på plats.", "title": "Dubbelt så mycket tunnelbana i Köpenhamn"},
{"contents": "I en stor intervju med tidningen Mama berättar prinsessan Madeleine om sina tre graviditeter och om familjelivet i Florida, USA. I intervjun berättar prinsessan att ingen av graviditeterna var planerade.Hon berättar även den dråpliga historien om hur hon skulle överraska maken Chris O’Neill med en hund. –  Han fick ett paket med ett gosedjur som var en hund, och ett kort där det stod ”Grattis, du ska få en till familjemedlem”. Han blev helt kritvit i ansiktet och tappade hakan, ”Va, är du gravid igen?” och jag sa ”Neeej, det är bara en hund!”, säger Madeleine till Mama.Men bara två veckor senare kunde de konstatera att prinsessan Madeleine var gravid och väntade lilla Adrienne. I intervjun berättar hon även om hur det var när brodern prins Carl Philip och prinsessan Sofia gifte sig 2015. Madeleine var då höggravid och skulle föda Nicolas två dagar senare. Under bröllopet i Slottskyrkan var prinsessan redan tre centimeter öppen, avslöjar hon i Mama enligt Expressen. – Så jag satt där i kyrkan och tänkte ”Bara. Inte. Vattnet. Går”, i hela munderingen. Vad gör jag om vattnet går, sitter jag kvar? säger hon. Prinsessan Madeleine och Chris O’Neill gifte sig 2013. De har barnen Leonore, Nicolas och Adrienne. ", "title": "Prinsessan Madeleine: Chris blev kritvit i ansiktet"},
{"contents": "Det var vid klockan 02.21 som första larmet inkom.– Vi har fått flera samtal om skott, sa Fredrik Andersson, vakthavande befäl vid Stockholmspolisen, inledningsvis.Vid 03-tiden fanns inga uppgifter om skadade personer.– Vi är där med flera patruller och försöker reda ut vad som har hänt eller vad som inte har hänt.Aftonbladet var under natten i kontakt med ett vittne som befann sig i närheten.– Jag hörde minst fem skott, sa han.Vid 04-tiden avslutades polisens insats. Ingenting som tyder på skottlossning hade då hittats.–  Vi vet inte vad smällarna beror på, säger Fredrik Andersson.", "title": "Larm om skottlossning"},
{"contents": "Flickan, som försvann från Ludvika i söndags, hittades strax efter midnatt, bekräftar polisen.Samtidigt greps en man misstänkt för människorov, en förundersökning som sedan tidigare satts igång i samband med flickans försvinnande. Han var när tillslaget gjordes anhållen i sin frånvaro av åklagare.– Mannen är införd till polisens arrest för inledande förhör, säger Tony Quiroga.Hur mår flickan?– Hon hade inga synliga fysiska skador och ingen har skadats i samband med gripandet. Patrullen bedömde att hon är okej och planen är att hon ska återförenas med anhöriga efter inledande utredningsåtgärder.Senare under onsdagsmorgonen uppgav Tony Quiroga att brottsrubriceringen ändrats:– Han är fortsatt anhållen och misstänks nu för människorov och våldtäkt.Senare ändrades rubriceringen återigen: nu till olaga frihetsberövande och våldtäkt. – Förundersökningen fortsätter med förhör och informationsinhämtning. Inga ytterligare uppgifter kan lämnas under dagen, säger kammaråklagare Birgitta Fernlund i ett pressmeddelande. Enligt uppgifter till Aftonbladet hittades flickan i en lägenhet i Gävle. Vid tillslaget, som utfördes av polisens insatsstyrka, greps en man och fördes in i en polisbil, bevittnade Aftonbladets utsända på plats.Mamman i familjehemmet där flickan bor tog emot beskedet med glädje under natten:– Det känns jättejätteskönt, hon hittades mycket tack vare detektivarbete från oss här hemma och på nätet. Det första jag kommer göra att krama om henne och säga att jag är så glad att vi hittade henne.Enligt uppgift till Aftonbladet hade polisen redan flera timmar tidigare under tisdagskvällen fått kännedom om lägenheten där flickan hittades.Genombrottet kom efter att flickan först gjort en uppdatering i sociala medier där det syntes ett elskåp i bakgrunden – sedan hittades nya spår i sociala medier som ledde till att lägenheten kunde lokaliseras.", "title": "Försvunnen 15-åring hittad – man gripen"},
{"contents": "Så fort 65-åriga Marilyn Pettersson hörde skotten på gatan utanför huset reagerade hon instinktivt. Hon tog en handduk och rusade ned för trapporna. När hon kom ut såg hon en kvinna som låg på rygg på stenplattor bakom en falafelrestaurang. – Hon var skjuten i huvudet och verkade livlös. Jag satte mig vid hennes huvud och försökte stoppa blödningen. En annan man, som kommit till platsen, hade påbörjat hjärt-lungräddning. Marilyn och han hjälptes åt att lyfta hennes huvud så att hon kunde placera en handduk mot såret. – Det blödde mycket från bakhuvudet. Jag satte handduken så att det blev som en kudde, säger Marilyn Pettersson och fortsätter:– Jag försökte prata med henne, få kontakt. Jag sa ”Hej, hej, vakna, vakna” men hon var utan livstecken. Medan mannen gjorde hjärt-lungräddning masserade Marilyn Pettersson hennes armar för att hålla igång blodcirkulationen. Marilyn uppfattade det som det tog minst 10 minuter innan ambulansen kom. – Vi kämpade med henne ända fram tills att ambulansen kom. De satte direkt in syrgas på kvinnan. Tre personer fördes till sjukhus efter skjutningen. Under förmiddagen bekräftade polisen att kvinnan, som var i 30-årsåldern, dött av sina skador. Vittnen har berättat för Aftonbladet att kvinnan hade en bebis med sig vid skjutningen. Bebisen låg på marken bredvid kvinnan efter skjutningen. – En man höll den i sin famn sedan. Han grät och skrek, säger ett vittne som vill vara anonym. Marilyn Pettersson var framme vid bebisen för att kontrollera att hen var okej. – Spädbarnet var inte skjutet men det hade en bula i bakhuvudet. Det kände jag när jag klappade på huvudet. Marilyn Pettersson gråter när hon berättar om händelsen. Hon är förtvivlad över att kvinnan dog. – Jag hoppades så att hon skulle klara sig. Jag bad till gud att det skulle gå bra, säger hon. ", "title": "Marilyn, 65: ”Jag försökte stoppa blödningen”"},
{"contents": "I måndags rastade 36-åriga Madeleine sin hund när hon förföljdes av en okänd man. Han ställde sig med ryggen mot spåret och drog sedan upp huvan på tröjan och ner kepsen för att dölja ansiktet. När Madeleine började springa följde han efter – innan hon skrek och mannen skrämdes. – Det var jätteotäckt. Det tog nästa ett dygn innan jag verkligen förstod vad som hade hänt, och sedan kom chocken över vad som skulle kunna ha hänt, sa Madeleine till Aftonbladet. I onsdags varnade polisen i Vällingby för att flera kvinnor blivit utsatta i löparspåret i Skärvik och vid Lundhagsbadet på Ekerö. I natt tros Ekerömannen ha försökt genomföra en ny attack. Enligt uppgifter till Aftonbladet blev en kvinna överfallen vid 02-tiden under natten mot söndag strax efter att hon  stigit av bussen i centrala Ekerö. Attacken ska ha avbrutits av ett vittne som skrek till och mannen ska ha flytt. Flera patruller kallades till platsen, men ingen greps, enligt Aftonbladets uppgifter. Signalementet på mannen uppges överensstämma med tidigare händelser. Enligt polisen ska Ekerömannen ha tagit tag i kvinnan och samtidigt blottat sig. Händelsen utreds som försök till våldtäkt. ", "title": "Uppgifter: Ny attack av Ekerömannen i natt"},
{"contents": "Januari var en rekordmånad för Aftonbladet som befäste sin position som Sveriges största dagstidning. Nästan fyra miljoner läste Aftonbladet varje dag på något vis, vilket är rekord. Tvåan i Orvestos mätning, Expressen, nådde strax över tre miljoner läsare, i deras siffror ingår även GT och Kvällsposten.  Men det var inte bara rekord för totala räckvidden för Aftonbladet, den digitala räckvidden nådde nya rekordsiffror, drygt 3,7 miljoner läsare varje dag. Och den dagliga mobilräckvidden når fler läsare än någonsin, drygt 2,8 miljoner. – Det ligger ett oerhört lagarbete bakom de här siffrorna. Hela Aftonbladet har under senaste året lagt full kraft bakom att utveckla vår journalistik och göra allt för att våra läsare och tittare ska känna att det är hit de vill gå. Aftonbladet är svenska folkets absoluta förstahandsval för nyheter. Det är vi väldigt stolta över, säger publisher Lena K Samuelsson. Nästan 80 procent av vår trafik kommer till Aftonbladet direkt.– Det visar att de flesta av våra läsare hittar till oss för att de vill hålla sig uppdaterade, via vår app eller webb och inte via sociala medier eller sökmotorer, säger Robin Hjelte.", "title": "Nästan fyra miljoner läsare varje dag"},
{"contents": "Polisen larmades till en camping i norra Värmland klockan 20.20.Mannen, som är i 25-årsåldern, greps på plats.Han misstänks ha fotograferat en flicka i smyg i en gemensam dusch, men ska ha blivit upptäckt av flickan som själv slog larm.Enligt Aftonbladets uppgifter har mannen först gripits av allmänhet på plats i väntan på polisens ankomst. Hans mobiltelefon ska vara beslagtagen.– Vi har förhört vittnen på platsen, säger Jan Materne.Klockan 7.30 hade den gripne mannen släppts, men han är fortfarande misstänkt för brottet.– Han är frisläppt men brottsrubriceringen kvarstår, säger Jan Materne.", "title": "Man gripen – smygfotade flicka i dusch"},
{"contents": "Bosse var stor i alla avseenden.Han tog plats på redaktionen.Han var bullrig. Frustande.Han var stor i käften och han var en mycket stor skribent.Bosse var en av de där, numera allt mer sällsynta reportrarna, som oavsett hur stora egon de har aldrig sätter sig själva i förgrunden.I stället lade han fast och bestämt handen på läsarens rygg, pekade med hela handen och sa:- Titta, så där är det. Så där ser det ut.Och som vi såg. Verkligen såg. Vi var ju där, tillsammans med honom.Bosse skrev världens bästa ingresser. Och han visste om det. När han skrev om den i Frankrike verksamme tyske krigsförbrytaren Klaus Barbie, som greps 1987 och äntligen kunde föras tillbaka till Frankrike efter alla år på flykt undan rättvisan,­ ­inledde han artikeln så här:”En grå liten man med ett fånigt flin på läpparna.Är det så ondskan ser ut?”Världsklass. Bättre kan det inte bli.Alldeles för tidigt drabbades han av sin första hjärnblödning. Sedan fick han prostatacancer.- Se till att undersöka dig innan det blir för sent. För då jävlar är det för sent, brukade han säga när han ringde upp redaktionen för att kommentera artiklar och få det senaste skvallret från sin älskade tidning.Han började på Aftonbladet 1972 som odrägligt begåvad 27-åring. Han jobbade kvar tills hjärnblödningen sa stopp. Han skrev oändligt många artiklar. Om allt.När Aftonbladets fotograf Peter Knopp begravdes på Skogskyrkogården i Stockholm för 15 år sen kom Bosse Sandström dit. Han satt i rullstol och var svårt märkt av sin sjukdom.- Är det du som skriver min dödsruna? Vad står det i den? hojtade han.Jag tittade på honom, kände tårarna välla upp och svarade:- Det får du läsa sen, jag ska se till att vi skickar med en tidning i kistan.Sånt kunde man bara ­säga till ­Bosse Sandström.Så. Här har du din runa Bosse. Den hade blivit bättre om du fått skriva den själv.", "title": "Bosse Sandström död – blev 74 år"},
{"contents": "Vid 09 på fredagsmorgonen inträffade den kraftiga explosionen på Ådalagatan, korsningen Hamngatan, i Linköping.– Vi började få ett stort antal samtal från folk om en kraftig explosion i centrala Linköping, säger Björn Öberg vid polisens ledningscentral.Ett stort pådrag larmades till platsen med många polispatruller, räddningstjänst, nationella bombskyddet och 20 ambulanser.Detonationen ska ha skett utomhus. Polisen arbetar utifrån huvudteorin att brott ligger bakom, även om man inte utesluter att det rör sig om en olycka, säger polisens presstalesperson Åsa Willsund i Aftonbladet TV. Det utreds som allmänfarlig ödeläggelse.Förödelsen vid explosionsplatsen är mycket stor. Fönster och balkonger har även krossats på många hus i närheten.Fredrik Törnkvist, vd för fastighetsägaren Stångåstaden, säger att det ligger 37 lägenheter i den värst drabbade fastigheten. Totalt ligger det 109 lägenheter i den närmaste omgivningen.– Det är många som inte kommer kunna flytta hem ikväll, så kan vi säga, säger Fredrik Törnkvist.Personal från fastighetsbolag finns på plats vid sporthallen i Linköping, för att svara på frågor från folk som är oroliga över sina hem. Det finns även bostadsrättsföreningar som kan ha drabbats.I närheten av explosionen ligger en kommunal förskola. Barnen och personalen på förskolan evakuerades och förblev oskadda, uppger kommunen.När explosionen skedde steg röken mot skyn och många hörde smällen på långt håll. Som Anna Björk, som hörde explosionen på sju kilometers avstånd.Många skadades lindrigt men ingen tycks ha skadats allvarligt. Vid 13-tiden sade Region Östergötland på en presskonferens att två personer fortfarande vårdas på Universitetssjukhuset i Linköping (US).– Initialt var det ett 20-tal lättare skadade som samlades i en buss, och i den bussen gjorde sjukvårdsgruppen en prioritering. Från den blev utfallet tre stycken som fördes till Lasarettet i Motala, säger Kim Berg, medicinskt ansvarig i regionen, och förtsätter:– Sedan gick det tre stycken patienter till US som var prioriterade gula, det vill säga \"lättare skadade\". Det visade sig sedermera att de har splitterskador, sårskador, säger Kim Berg.Universitetssjukhuset i Linköping gick upp i katastrofläge under förmiddagen, bland annat då bilderna från platsen var mycket dramatiska och sjukvården inledningsvis inte kunde ta sig förbi polisens avspärrningar.– Vi tog höjd för antal skadade utifrån den bild vi hade fått av de här husen, som var utblåsta kan man säga. Då hade vi räknat med 20 stycken \"röda\" patienter, det vill säga allvarligt skadade patienter som kräver intensivvård, säger Kim Berg på Region Östergötland.Men så blev alltså inte fallet – ingen har dött och ingen rapporteras vara livshotande skadad.Vittnet Pontus Johansson bor mittemot huset där explosionen inträffade.– Jag stod i duschen och märkte att det skakade till och small. Jag trodde det var huset som satte sig. Det lät mullrande, som åska, fast mer skarpt, säger han till Aftonbladet. Han berättade om pådraget:– Det är rätt mycket kaos, och rätt mycket poliser här utanför. Enligt vittnen som Aftonbladet har pratat med ska smällen ha hörts över stora delar av centrala Linköping. – Jag var en bit från smällen men där jag var skallrade rutorna, säger ett vittne.Flera kvarter runt explosionsplatsen spärrades av för att allmänhet och trafik inte skulle komma in på området.Polisen har upprättat en förundersökning om allmänfarlig ödeläggelse. – Vi har ingen misstänkt och kan inte utesluta att det är en olycka, men arbetar utifrån att det är ett brottslig gärning, säger Åsa Willsund, polisens presstalesperson region Öst i Aftonbladets tv-sändning.Polisen uppger att nationell polis har kännedom om ärendet, men att insatsen leds av region Öst. De har upprättat en särskild händelse, vilket innebär att man går upp i stabsläge.De har inte sagt om det funnits en hotbild mot någon person eller verksamhet i området.– Arbetet går vidare med teknisk undersökning, söka bevis, och så handlar det om ett stort jobb med informationsinhämtning, säger Björn Öberg, polisens presstalesperson.Tipsa! är det enklaste och snabbaste sättet att skicka tips, bilder och video till oss. Du når redaktionen dygnet runt via knappen Tipsa! i Aftonbladet-appen. Aftonbladet garanterar alla tipsare källskydd, en grundlagsskyddad rättighet enligt Tryckfrihetsförordningen. Alla tips skickas krypterade.Du kan också ta kontakt med oss på andra sätt.Mejl: tipsa@aftonbladet.seSMS/MMS: 71000Tipstelefon: 08-411 11 11 Har du ett känsligt tips: Kontakta oss genom Secure Drop Tänk på detta vid en nyhetshändelse: Var aldrig i vägen för räddningspersonal eller polis. Utsätt inte dig själv eller andra för risker. Tänk på den personliga integriteten. Var inte för närgången utan håll dig på behörigt avstånd. ", "title": "Kraftig explosion vid flerfamiljshus i Linköping"},
{"contents": "På tisdagseftermiddagen den 26 februari larmades SOS om ett eventuellt drunkningstillbud vid Norrviken i Sollentuna – även känd som “Kärleksudden”.Någon nödställd i vattnet hittades inte men däremot låg en äldre kvinna på stranden. Hon hade en kraftig skallskada och var medvetslös, enligt uppgifter till Aftonbladet.I början av april greps en man misstänkt för brottet. Men han släpptes omgående och har därefter helt avförts från utredningen. Istället riktades misstankarna mot en nu 20-årig man. Sedan slutet av maj har han suttit häktad misstänkt för mordförsök.Offret ska ha varit helt okänd för den misstänkte gärningsmannen. Och den äldre kvinnan ska fortfarande inte ha vaknat efter överfallet, enligt uppgifter till Aftonbladet.– Min klient förnekar brott, och bestrider att han på något sätt har varit inblandad i den gärning som målsäganden har utsatts för. Däremot har han själv efteråt uppträtt på ett sätt som gjort att polisen har behövt ställa vissa frågor till honom. De frågeställningarna har besvarats och han har lämnat adekvata svar, säger advokat Mikael Westerlund.Hur har din klient uppträtt?– Han har själv dragit polisens intresse till sig, vilket gjorde att polisen blev intresserad av honom. Men jag vill inte gå in på detaljer.20-åringen genomgick nyligen en så kallad liten sinnesundersökning. Resultatet visade att han kan ha haft en allvarlig psykisk störning vid tiden för gärningen. “Med tanke på gärningens allvarliga och udda natur rekommenderas en rättspsykiatrisk undersökning för att avgöra eventuell förekomst av allvarlig psykisk störning hos NN”, finns att läsa i dokumenten.Mannen har för frivården berättat om “hjärnspöken” och “tvångstankar” – att han “ena dagen kan vara en person och dagen efter en annan”. Vidare berättade han att han inte brukar prata om tvångstankarna men då han väl har gjort det har han “endast berättat en liten del för att det inte ska verka så allvarligt”.Han är tidigare dömd för mindre allvarlig brottslighet.Åklagare Ewa Tvengström är förtegen om utredningen.– Det är en pågående förundersökning och jag har ingenting att säga om den.Aftonbladet Daily pratar om nätfenomenet Deepfakes, och funderar om de övertygande videoförfalskningarna kan bli ett reellt hot mot valet i USA 2020. Gäst i podden är Computer Swedens chefredaktör Marcus Jerräng▪ Lyssna: ► iTunes (iPhone) ► Acast ► Spotify", "title": "Pensionär brutalt nedslagen vid ”Kärleksudden” – ännu i koma "},
{"contents": "Efter flera riktigt flämtande heta dagar kan vi svenskar pusta ut. Hettan övergår i mer ostadigt väder med temperaturer på svalkande 15 grader.– Längst i norr har värmen redan släppt, och det är svalare luft på väg successivt ned över landet, säger Emily Karlsson, jourhavande meteorolog på SMHI.I natt hade exempelvis Nikkaluokta bara 0,5 grader varmt, berättar hon.Fast riktigt så kallt blir det inte i hela landet, på de flesta håll kan vi vänta oss mellan 15 och 20 grader när kalluften kommer ned norrifrån.– De högsta temperaturerna kan vi vänta i de södra delarna under dagen. I Götaland kan det bli mellan 25 och 30 grader i dag, men den svalare luften drar ned gradvis. I morgon kväll har den nått hela landet, även i Skåne.Det kommer att vara som svalast under tisdag - onsdag, berättar hon. Sedan blir det lite mer normalt sommarväder.– I slutet av veckan kommer det att kunna bli över 20 grader, och varmast blir det i de södra delarna av landet. Men det blir mer ostadigt väder med regnskurar. Fast det kommer inte att regna hela tiden, det blir både sol och moln, säger Emily Karlsson.", "title": "Hettan släpper taget om Sverige"},
{"contents": "Det var vid 01.23 som polisen fick samtal från sjukhuset.En kvinna hade då lyckats ta sig dit och få hjälp med att larma.En knapp timme tidigare, vid 00.30-tiden, hade hon varit ute och gått vid ett skogsparti i Löten, Uppsala, när hon blev överfallen.– Hon blev överrumplad, nerslagen troligtvis bakifrån och minns ingenting, säger Johan Sohlberg, RLC-befäl vid polisen i region Mitt. Polisen uppger att det var ”helt oprovocerat” och att kvinnan svimmade under attacken.– När hon vaknar upp så märker hon att någon har plockat ut alla hennes grejer ur väskan, men hon hade ingenting av värde så ingenting har blivit stulet.En anmälan om misshandel har nu upprättats och polisen söker tips från personer som var i närheten av Von Bahrska häcken under natten.– Det vore tacksamt om någon har sett något så att vi kan försöka få fram ett signalement. Har du sett eller hört något? Ring 114 14.", "title": "Kvinna avsvimmad efter överfall"},
{"contents": "Lena Nyborg, 42, från Tranås vaknade upp på måndag morgon och fick en klump i magen när hon öppnade sin e-post. I inkorgen fick hon syn på ett mejl från en okänd avsändare med ämnesraden ”Ditt liv är i fara”. – Jag blev så häpen och tänkte vad i ”helskotta är det här?” berättar Lena. Mejlet kommer från ett ”gäng som specialiserar sig på kidnappning och utpressning” och som varnar för att Lena befinner sig i fara – och kräver 2 000 amerikanska dollar i bitcoin. – De hotade med att kidnappa mig om jag inte betalade in den här lösensumman, säger Lena. Initialt så förstod inte Lena hur hon skulle reagera. – Först så blev jag rädd. Jag var nyvaken och förstod inte vilka de var och vad de ville. Efter att hon vaknat till och läst igenom mejlet noggrannt upptäckte hon stavfel och grammatiska fel. Lena tolkade mejlet som att det var översatt från ett annat språk. Det var då hon kunde andas ut och förstå att det rörde sig om en bluff. Hon gick ut med informationen på sina sociala medier och fick det bekräftat för sig när andra skrev att de fått samma mejl. – Det är skrämmande att det finns folk som gör så här. Man behöver förmedla det här och varna andra. Jag hoppas verkligen inte att någon går på att betala de här pengarna, säger Lena. Flera läsare har hört av sig till Aftonbladet och berättat att de fått exakt samma mejl. Aftonbladet har pratat med Jan Olsson, kriminalkommissarie på Nationellt it-brottscentrum som berättar att polisen går ut med en varning under måndag eftermiddag. – Det här är ett bluffmejl som man inte ska gå på, ett så kallat ”utpressningsmejl”. Men i det här fallet har man tagit det ett steg längre eftersom man hotar med att kidnappa någon. Polisen befarar att hundratals har drabbats av bluffen och att många av dem kan få för sig att betala på grund av rädsla. Han uppmanar människor som fått mejlet att anmäla det till polisen. – Vi går ut med informationen om den nya vågen av utpressningsmejl eftersom vi uppskattar att många drabbas och vill förhindra att så många som möjligt betalar de här summorna, säger Olsson. Här kan du få mer information från polisen om hur du ska gå tillväga om du drabbats.", "title": "Nya bluffen: Hotar med kidnappning"},
{"contents": "För Karolin Hakims vänner ter sig mordet som obegripligt.För Aftonbladet beskriver de henne som omtänksam, ödmjuk och varmhjärtad. Hon var läkare, hade precis avslutat sin AT-tjänstgöring – och hade för några månader sedan blivit mamma.– Hon var extremt lycklig över att vara mamma, och hon var också glad över att det gick så bra på jobbet. Familjen var allt för henne, men hon var också karriärsinriktad och ambitiös, sa  en kamrat tidigare till Aftonbladet.– Hon var väldigt nöjd över var hon befann sig i livet.En annan vän lägger till:– Hon hade ett hjärta av guld. Hon brydde sig verkligen om alla runtomkring.Familjen har nu lämnat sitt godkännande till publicering av namn och bild - så att hon inte förblir anonym.I övrigt vill de för närvarande inte lämna några uttalanden.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Karolin föll offer för mördarens kulor"},
{"contents": "Det var vid 01-tiden som polisen ryckte ut till Karnebåtfestivalen i Valdemarsvik.Där hade två män i 25-årsåldern då blivit knivhuggna i bålen.– Männen är förda till sjukhus och är allvarligt skadade, säger Mikael Ericson, vakthavande befäl vid polisen i region Öst.Polisen har spärrat av brottsplatsen för en teknisk undersökning och har gripit en 21-årig man.– Han är misstänkt för försök till mord.I nuläget är det oklart om de inblandade känner varandra sedan tidigare.", "title": "Män knivskurna på festival"},
{"contents": "Larmet om skottlossning i Vällingby kom klockan 01.30, natten mot onsdag.– Vi är där och arbetar på plats, det är allt jag kan säga, sa Jenny Ryberg, vakthavande befäl vid polisens regionledningscentral, direkt efter händelsen.Senare bekräftade polisen på sin hemsida att en person skadats och förts iväg med ambulans. Enligt uppgifter till Aftonbladet rörde det sig om en kvinna.– Det är en konstaterad skottlossning, vi har hittat hylsor. Vi är där och genomför dörrknackning, säger Anna Westberg, presstalesperson vid polisen.På morgonen uppger polisen att kvinnan är död. Hennes anhöriga är underrättade. Polisen har inlett förundersökning om mord.Under morgonen var delar av en innergård fortfarande avspärrad.– Det var minst tre skott och de kom från ett automatvapen. Jag vet hur en pistol låter och det var det inte, säger ett vittne.Ett annat vittne berättar om ett stort polispådrag.– Jag hörde en person skrika. Det är fem polisbilar här och en helikopter har hörts i luften. Poliserna knackar dörr, säger ett annat vittne.Polisen söker enligt uppgift till Aftonbladet två maskerade gärningsmän som setts fly i en mörk bil av kombimodell.– Bilen åkte iväg jättefort. Jag hörde upp till tio skott, säger ett vittne.På onsdagsmorgonen har polisen även spärrat av en parkering i närheten av brottsplatsen, rapporterar Aftonbladets fotograf Pontus Orre som är på platsen.Aftonbladets bilder visar att skott avlossats utifrån och in mot en lägenhet. Minst två skott har gått in genom en fönsterruta och ett tredje skott har träffat fasaden.Under morgonen pågår även en teknisk undersökning.– Den ska vara påbörjad. Som jag skriver på hemsidan har vi också gjort dörrknackning. Nu börjar patrullerna åka in och avrapportera, men det är fortfarande en pågående insats och vi har ingen mer information vi kan gå ut med just nu, säger Anna Westberg vid polisen.", "title": "Kvinna död efter skottlossning"},
{"contents": "Det var den 27 juli som den 29-årige mannen senast sågs vid en bostadsadress i Kiruna.Sedan dess har han varit spårlöst försvunnen. En stor sökinsats har sedan dess försökt hitta 29-åringen, men utan resultat. En vecka efter försvinnandet greps och anhölls tre män i 30-40-årsåldern misstänkta för människorov. Trion häktades senares på sannolika skäl misstänkta för människorov.Enligt källor till Aftonbladet har polisen uppgifter om att 29-åringen haft en skuld till en av männen. När en husrannsakan genomfördes  i en av de misstänktas lägenhet, som misstänks vara brottsplatsen, så säkrades blod i bostaden. Polisen ska även ha fått in uppgifter om att 29-åringen blivit utsatt för ett våldsbrott i lägenheten och sedan bortförd därifrån.På torsdagen kom besked att en kropp påträffats i området runt Parakka, drygt nio mil utanför Kiruna.– Polisen har hittat en kropp och det mesta tyder på att det är den försvunna personen, säger chefsåklagaren Anna Bergström.Enligt uppgifter till Aftonbladet ska kroppen ha varit nedgrävd i en myr. I och med att en kropp har anträffats har åklagaren nu ändrat brottsrubriceringen till mord och brott mot griftefriden. Anhöriga till 29-åringen har underrättas om uppgifterna.", "title": "Försvunnen 29-åring hittad död – trio häktad "},
{"contents": "Strax efter klockan 13 på söndag ringde flera personer Gotlandspolisen.Mitt på dagen, i en hängmatta i en lekpark, hade ett par samlag.– En av personerna som ringde till polisen berättade att hen försökt få dem att sluta, vilket är bra att man försöker påpeka till andra i sin omgivning att det inte är det bästa stället att ha samlag på, säger Towe Hägg på polisens ledningscentral.Men paret fortsatte, och polisen blev tvungna att skicka ut en patrull till platsen.Mannen omhändertogs för att ha varit för berusad, och kvinnan avlägsnades från området.Polisen beskriver händelsen som ovanlig.– Att vi får samtal att personer har samlag händer då och då, jag har dock aldrig varit med om att det skett dagtid och i en lekpark när barn och vuxna befinner sig där, säger Towe Hägg.– Ibland kontrollerar vi bilar som står konstigt till och det visar sig att det pågår samlag. Men det är första gången jag hör att det pågår samlag dagtid i en lekpark.Polisen upprättade en anmälan om ofredande.", "title": "Polisen fick rycka ut till pågående samlag – i lekpark"},
{"contents": "När mätinstitutet Orvestos statistik för maj presenteras i dag står det klart att Aftonbladet har en unik ställning hos svenska folket. Den totala räckvidden är rekordnoteringen 3 947 000 läsare varje dag.Det innebär att Aftonbladet varje dag når mer än varannan svensk i åldrarna 16 till 80 år. Enligt Stefan Svanfeldt, ansvarig för Orvestos digitala mätningar, handlar det i stor utsträckning om att läsarna går in på Aftonbladet ännu oftare än förr. – Den stora förändringen vi ser är att ni har en högre lojalitet, det är det som syns i siffrorna. Frekvensen har ökat, man går in hos er oftare. Det är ett större engagemang helt enkelt, och det är ju väldigt positivt för Aftonbladet, säger Stefan Svanfeldt till Aftonbladet. I en jämförelse med konkurrenterna visar det sig tydligt att Aftonbladet befäster positionen som nummer ett. Om man räknar ihop Expressen, GT och Kvällsposten tillsammans har Aftonbladet ändå ett försprång på ungefär en miljon läsare varje dag. – Aftonbladet är ett unikt exempel på en nyhetsleverantör som framgångsrikt har transformerats från en tryckt tidning till en digital publikation. Aftonbladet tillhör en exklusiv skara framgångsrika, populära medier som har en lojal och engagerad publik online, säger Grzegorz Piechota, medieforskare på International News Media Association (INMA).Den absolut mest lästa artikeln på Aftonbladet under maj månad handlade om “Telenorpappan” Michael Perlitz bortgång. Perlitz blev via de humoristiska och varma reklamfilmerna en omtyckt och folkkär person vars död väckte starka känslor och sympatier hos läsarna. Annars var det bland annat rapporteringen om Eurovision och EU-valet som engagerade Aftonbladet-läsarna mest i maj. Och just EU-valet menar Orvestos Stefan Svanfeldt har bidragit till ökad läsning hos många av de stora medierna. Läsarna läser numera helst Aftonbladet i mobilen. – Ja, det är en väldigt stark trend. När det gäller Aftonbladet är det något fler män som läser på desktop och på surfplattor. Medan det i mobilen är en jämnare fördelning mellan män och kvinnor, säger Stefan Svanfeldt.Aftonbladets publisher Lena K Samuelsson är nöjd och stolt över det nya läsarrekordet. – Läsarna visar oss ett stort förtroende när de gång på gång väljer Aftonbladet för få den bästa och snabbaste uppdateringen. Det blir tydligt vid stora nyhetshändelser som vårens politiska dramatik, men också när svenska folket samlas runt något som Melodifestivalen eller fotbolls-VM. Då märks det vilken stark ställning Aftonbladet – och Sportbladet – har. Det syns också på antalet kommentarer i vår live-rapportering, läsarna blir oerhört engagerade.Under året har ett stort arbete gjorts för att bredda Aftonbladet. – Ämnen som mat och dryck, resor, familjeliv och privatekonomi är i dag mer framträdande. Vi har hittat ett bättre sätt att lyfta fram våra skribenter och mer av den storartade journalistiken. Det ger ett bredare berättande, mer varierat temperament och lite mer glimt. Det är otroligt viktigt att vi som kvällstidning värnar den identiteten, då är vi som bäst, säger Lena K Samuelsson.", "title": "Ny mätning: Varannan svensk läser Aftonbladet varje dag"},
{"contents": "”Vi hoppas få visshet och ett avslut”", "title": "Patrik, 24, försvann under tågresa – nya fynd hittade i Belgien"},
{"contents": "Larmet inkom vid 11.22 på tisdagen.Flera polispatruller åkte då till butiken som ligger på Nygatan i Vetlanda.– Vi är där och ska bilda oss en uppfattning, sa Åsa Willsund, presstalesperson vid polisen i region Öst, inledningsvis.Anställda på Ica evakuerade kunder och bilister stoppades från att köra in på området.– Vi tar det på allvar. Nu ska vi prata med personal i butiken och ta reda på mer information.Klockan 12.45 meddelade polisen via sin hemsida att hotet bedöms som ”oseriöst”. ”Polisen har sökt av lokalerna och tittat på kameraövervakning. Inget farligt föremål har hittats och polisen kommer inom kort att lämna platsen”, skriver polisen. En förundersökning gällande  falsklarm är upprättad. Det finns ingen misstänkt i nuläget.", "title": "Bombhot mot Ica Maxi"},
{"contents": "Polisen inledde insatsen vid skolan i Vansbro klockan 13.32 på måndagen.Enligt uppgifter till Aftonbladet hade vittnen slagit larm till polisen efter att ha sett en pistolbeväpnad man vid skolbyggnaden.– Insatsen är stor, vi har engagerat personal från olika delar av länet och regionen, säger Tommy Lindh på polisens ledningscentral.Enligt Aftonbladets uppgifter hölls eleverna inlåsta på skolan.– Jag har inte fått mycket information, jag vet att det finns en hotbild och att vi valt att låsa skolan. Lärare och skolledningen försöker hålla eleverna lugna och polisen hjälper till och informerar, säger Catarina Willman, tillförordnad kommunchef i Vansbro.Senare vid 16-tiden avslutades insatsen och polisen kunde bekräfta Aftonbladets uppgifter.– Det var en person som hade sett en annan person med pistol, vi tar sånt på största allvar med tanke på hur världsläget ser ut, säger Stefan Wickberg, polisens presstalesman.– Vi anträffade den här personen och den aktuella pistolen visade sig vara en soft air gun. Vi tycker oss kunna fastställa att det inte finns någon hotbild mot skolan längre, utan det ska handla om en konflikt mellan en eller flera personer.En förundersökning om olaga hot och vapenbrott är inledd, enligt polisen.– Nu blir det vidare utredning.", "title": "Stor polisinsats efter larm om pistolman utanför skola"},
{"contents": "✓ Kopplingar till gängkriminella ✓ ”Familjerna kallade till Danmark”", "title": "Här flyr mördarna efter dubbelmordet "},
{"contents": "Fler och fler svenskar äter vegetariskt oftare och det inkluderar även Skolverket – som valt bort kött vid deras interna möten och sammanträden. Enligt stabschef Katarina Tiväng är beslutet taget utifrån ett miljöperspektiv. – Genom att bland annat välja vegetarisk mat påverkar vi myndighetens negativa miljöpåverkan genom mindre utsläpp av växthusgaser, säger Tiväng till SVT Nyheter. Motiveringen till beslutet är att myndigheten vill vara modern. Ett ytterligare syfte är långsiktig hållbarhet – där Tiväng menar att den vegetariska kosten är ett viktigt steg. – Vi har vidtagit flera miljöåtgärder, bland annat minskade resor – istället har vi fler videokonferenser. Just inom resor och möten har vi ju möjlighet att påverka på ett ganska konkret sätt. Vi kommer utvärdera policyn på årsbasis, säger Tiväng till kanalen. Men beslutet kritiseras av Moderaterna, som menar att det blir en snedvridning av den svenska marknaden när myndigheter väljer att ta ställning för en viss kosthållning. – Redan i dag lider svensk livsmedelsproduktioner under svåra förhållanden, både från internationell konkurrens och efter fjolårets svåra torka, säger riksdagsmannen John Widegren (M), partiets lantbrukspolitiska talesperson till SVT Nyheter.", "title": "Skolverket slutar med kött "},
{"contents": "Det var på onsdagsmorgonen som en kropp hittades i vattnet i Strömsund. Strax efteråt meddelade polisen att personen i fråga var avliden, och att man misstänker att det är Lucas, 19, som försvann i september 2018. – Ingen säker identifiering har kunnat göras i nuläget men det mesta talar för det. En obduktion kommer att göras för att ta reda på dödsorsaken. I nuläget finns det ingenting omedelbart som pekar på att brott ha begåtts, säger Peder Johnson vid polisens ledningscentral. Det var en fredagskväll i september 2018 som en granne såg hur 19-årige Lucas stod på sin garageuppfart i Strömsund i Jämtlands län. – Grannen pratade med Lucas och tyckte inte det var något konstigt med honom, har Lucas mamma tidigare berättat för Aftonbladet.Sedan dess har Lucas varit spårlöst försvunnen.Beskedet att det troligtvis är sonen som hittades i vattnet på onsdagsmorgonen är delvis en chock men också en lättnad för familjen. – Det är på två vis på något sätt. Vi har ju levt i ovisshet i nio månader. Om det nu är han, vilket de inte är helt säkra på än, så är det ju på något sätt ett avslut även om det är helt fruktansvärt, säger mamman till Aftonbladet. – Men förhoppningsvis får vi nu reda på vad som har hänt. Lucas familj har godkänt att Aftonbladet publicerar namn och bild. Senare bekräftades det att den återfunna kroppen tillhörde Lucas. ", "title": "Man hittad död i vattnet – tros vara Lucas, 19 år"},
{"contents": "✓ Systersonen: ”Jag är säker på att jag såg Gert-Inge”", "title": "Systersonen: Säker på att jag såg Gert-Inge"},
{"contents": "Första larmet inkom vid klockan 20.24 på onsdagskvällen.Polisen ryckte då ut till SVT:s lokaler i Norrköping, enligt Aftonbladets uppgifter.– Vi fick samtal från en person som berättade att denne fått ett samtal från en okänd person med hot och uppgifter om att det skulle finnas ett farligt föremål i närheten av arbetsplatsen, säger Monica Bergström, presstalesperson vid polisen i region Öst.Polisen spärrade av och sökte i området.– Vi har inte hittat något och kommer skriva en anmälan om olaga hot.Bara lite senare, vid 20.38, inkom ett nästan identiskt samtal.– Den här gången gällde det Linköping. Det var samma där, vi hittade ingenting och kommer skriva en anmälan om olaga hot.Misstänker ni att det är samma person som har kontaktat er?– Samtalen är liknande och tiderna ligger inte långt ifrån varandra. Det är naturligt att vi kollar på om det finns ett samband, säger Monica Bergström.SVT Nyheter Öst skriver om det inträffade och uppger att det handlar om mejlhot.– Vi mottog ett mejlhot och kopplade in vår säkerhetsavdelning, säger Anna-Karin Thorstensson, redaktionschef för SVT Nyheter Öst, till kanalen.– Med anledning av det rådande läget i vårt bevakningsområde så valde säkerhetsavdelningen att koppla in polisen, fortsätter hon.", "title": "SVT:s redaktioner i Östergötland bombhotade"},
{"contents": "✓ ”Det känns som de ska landa snart”", "title": "Piloten vinkade till sina vänner – en timme senare kraschade de"},
{"contents": "Mannen greps under kvällen i Malmö, uppgav Mattias Sigfridsson, biträdande chef för Malmö polisområde, för SVT.Efter polisförhör anhölls han klockan 21.10 av vice chefsåklagare Anna Palmqvist.– Mannen är anhållen. Misstanken är medhjälp till mord och grovt vapenbrott. Senast på torsdag klockan 12 ska åklagaren besluta om han ska begäras häktad eller inte, säger Karin Rosander.Den anhållne mannen är misstänkt på sannolika skäl, den starkare misstankegraden.Mattias Sigfridsson säger till SVT att polisen arbetar ”otroligt intensivt” med mordutredningen.– Vi har under dagen vidtagit massor av åtgärder. Bilder och filmer är en viktig del i att kartlägga skeendet på platsen. Vi kommer att arbeta intensivt under hela kvällen, natten och under överskådlig framtid.Polisen kartlägger nu kvinnan och personerna i hennes närhet mycket noggrant.– Men det är alldeles för tidigt att ge en klar bild av vad som ligger bakom detta och kring motivet. Jag har ingen kunskap om någon relation mellan kvinnan och den gripna personen, säger Mattias Sigfridsson till SVT.Han utesluter inte fler gripanden, men just nu finns inga andra misstänkta än den anhållne mannen.Den nyblivna mamman i 30-årsåldern var ute och gick tillsammans med sin bebis och barnets pappa i stadsdelen Ribersborg när en eller flera gärningsmän slog till vid 10-tiden.Efter att utredningen fortskridit under måndagen står det klart att det var kvinnan som var måltavlan och att hon inte sköts av misstag, något polisen först utredde.– Det står helt klart att hon var målet, säger en källa till Aftonbladet.Enligt Aftonbladets uppgifter gick skytten rätt fram till kvinnan och sköt henne i huvudet. Flera skott ska ha avlossats, enligt vittnen.Bebisen föll till marken i samband med skottlossningen. Pappan ska ha lyckats föra barnet till barnakuten där man konstaterade att bebisen klarade sig undan med skrapsår i pannan.Efter mordet flydde gärningsmannen i en Mercedes av kombimodell som senare hittades stucken i brand i Lorensborg. Då hade kvinnan redan konstaterats död på brottsplatsen.Ett vittne uppger för DN att det var två svartklädda gärningsmän som sköt 7–8 skott mot kvinnan:– Hon skrek, de sköt. När hon låg ner gick en av männen fram till henne. Han stod kanske två meter ifrån när han sköt henne sista gången.Polisen har under måndagen arbetat intensivt med inre och yttre spaning. En teori som utreds är, enligt Aftonbladets uppgifter, att mordet är kopplat till barnets pappa som har ett kriminellt förflutet med bland annat en fängelsedom för grovt rån för tiotalet år sedan.", "title": "Man gripen efter mordet i Malmö – anhölls under kvällen"},
{"contents": "Felet upptäcktes vid 12.30-tiden på lördagen. ”Vi arbetar med att rätta det uppkomna felet och återkommer när status har ändrats. Kontakta din bank om du har frågor om din betalning” skriver företaget på sin hemsida.Det är i nuläget oklart vad som orsakat problem. Klart är dock att flera av tjänstens totalt sex miljoner användare är upprörda.I Skövde pågår just nu Klassfotbollen som totalt engagerar 2 600 barn och lockar 10 000 besökare enligt ordförande Robert Alvarsson.– Ingen kan just nu handla varken godis, dricka eller korv då vi bara tar emot swish i våra kiosker. Det finns en kortläsare där man köper hamburgare men det blir ju helt omöjligt när det är så mycket folk.– Vi tar ju kontanter med såklart men det är ju ingen som har det idag.Samtidigt har flera besökare klagat på att betalningar gått igenom 3–4 gånger.– Det är ju inte alls kul om man köpt en hamburgaremeny eller så. Enligt Robert Alvarsson är evenemanget den viktigaste inkomstkälla på hela året.– I slutändan är det ju barnen som drabbas värst av detta då pengarna går till dem. Sen är det ju inte heller så kul för besökarna då det är ganska varmt och soligt här idag, och de kan inte ens köpa en dricka, säger Robert Alvarsson. – Även de som har kämpat och spelat matcher kanske har blivit lovade en glass efteråt som belöning. Och nu blir det ju ingenting med det.Klassfotbollen pågår hela dagen och även under söndagen.– Jag hoppas verkligen att det löser sig snart. Annars får storbankerna komma och köpa upp det som inte blivit sålt, säger Robert Alvarsson.Vid 14.30-tiden hade felet pågått i över två timmar.– Det är otroligt olyckligt att detta inträffar, och framförallt under en lönehelg. Men vi jobbar stenhårt på att lösa detta och felsökning pågår, sa Sofia Norén, pressansvarig på Swish, då.Vid 16-tiden var problemen slutligen åtgärdade.– Det ska vara löst, säger Sofia Norén, pressansvarig vid Swish till TT.Företaget är medvetna om att flera kunder drabbats av dubbeldebiteringar.– Det är otroligt olyckligt och vi kommer såklart se till att bankerna korrigerar detta. Men hur lång tid det tar får respektive bank svara på, säger Sofia Norén till Aftonbladet.", "title": "Swish nere – miljontals kunder påverkades"},
{"contents": "Driver även en egen Youtube-kanal ", "title": "Barn varnas för svensk 20-åring på TikTok"},
{"contents": "Larmet kom vid 15.55 på måndagen.– Inringare har hört smällar i området och vi är där för att undersöka, säger Per Fahlström, presstalesperson vid polisen.– Hittills har vi inga uppgifter om att nån är skadad.Vittnen har uppgett att skytten avlossade två skott, enligt uppgifter till Aftonbladet. Mannen stoppade sedan ner pistolen i en magväska och försvann från platsen till fots.Polisen arbetar utifrån teorin att gärningsmannen är en missnöjd kund, enligt Aftonbladets uppgifter.Händelsen rubriceras som vapenbrott.", "title": "Larm om skottlossning i nordvästra Stockholm"},
{"contents": "Enligt polisens uppgifter slogs uppemot 20 högljudda personer med varandra nära pendeltågsstationen i Sundbyberg. Vittnena beskrev kaotiska scener med personer som befann sig på spåren och även kastade föremål mot varandra.En avsvimmad person hittades på en bro som går över järnvägen. Personen fördes till sjukhus med ambulans. Polisen kunde inte kommentera  skadorna närmare. Polisen stötte senare ihop med ytterligare en skadad person, en man. Han behövde inte sjukhusvård.Det fanns inga uppgifter om upprinnelsen till bråket – som var det andra slagsmålet vid en pendeltågsstation för kvällen.Polisen kopplade dock inte samman händelsen med det tidigare bråket i Rotebro, Sollentuna.– Vi utreder de som isolerade händelser, säger Towe Hägg, presstalesperson. Ingen har gripits efter någon av slagsmålen.", "title": "Nytt storbråk vid pendeltågsstation "},
{"contents": "Polisen är förtegen om ärendet.Men enligt uppgifter till Aftonbladet larmades polisen till en stadsdel i södra Stockholm under lördagsmorgonen efter att en ung man flytt ut från en lägenhet.Han ska, enligt Aftonbladets källor, uppgett att han hållits fången av flera personer.Gärningspersonerna ska ha pressat mannen och en anhörig till honom på pengar.Enligt Aftonbladets uppgifter inledde polisen en stor insats – och vid 10-tiden slog insatsstyrkan till mot lägenheten.Två män och två kvinnor greps på platsen, misstänkta för människorov. Senare på eftermiddagen anhölls alla fyra av jouråklagare.I bostaden hittades vapen, uppger Aftonbladets källor.Towe Hägg, Stockholmspolisens presstalesperson, vill inte kommentera Aftonbladets uppgifter. Hon vill heller inte bekräfta rubriceringen.– Det jag kan säga om utredningen avseende ett grovt brott är att fyra personer greps i polisområde Stockholm syd under lördagen den 15 juni, det är den uppgift jag har att säga.– Insatser har gjorts på flera platser i Stockholms län, men gripandet skedde i en lägenhet i Stockholm syd.Lägenheten spärrades av för en teknisk undersökning som genomfördes under lördagen.– Man ska hålla förhör med de gripna, och man väljer att ha det såhär tills alla förhör är gjorda. Det för att inte försvåra eller försena utredningen.Det finns inga uppgifter om att brottsoffret skadats fysiskt.", "title": "Man hölls fången i bostad – fyra gripna efter stor insats"},
{"contents": "Hotet framfördes i juni 2017. I ett inlägg på Twitter uppmanade mannen Martin Schori att dra tillbaka en artikel innan månadens slut, annars ”kommer helvetet till dig”. Han uppmanade också Schori att gömma sig i en bunker.”Hoppas du läser detta, hoppas det är nervöst också. Borde vara”, skrev mannen.Vänersborgs tingsrätt dömer den 26-årige mannen till 50 dagsböter à 140 kronor för olaga hot.Tingsrätten anser inte att kränkningen är tillräckligt allvarlig för att ersättning ska utgå. Därför avslås skadeståndsyrkandet.Enligt tingrätten är det bevisat ”att meddelandena var ägnade att framkalla allvarlig fruktan”.Mannen har erkänt att han framfört hotet. Han har berättat att han mådde dåligt vid tillfället och att han förstår att det han skrev var obehagligt och hotfullt.– Det känns bra att rättsväsendet tar den här typen av händelser på allvar. Det är viktigt att vi kan göra vårt jobb utan att människor försöker tysta oss, säger Martin Schori om domen.", "title": "Man döms för hot mot Aftonbladets Martin Schori"},
{"contents": "Larmet inkom klockan 23.01.– Vi har ett ärende med ett jaktlag, men det är lite oklart vad som har hänt. En jägare verkar vara skadad, sa Rickard Lundqvist, presstalesperson vid polisen i region Syd, kort efteråt.Senare uppger polisen på sin hemsida att en jägare skottskadats.”Det var en annan person som deltog i jakten som avlossade skottet”, skriver polisen.Den skadade jägaren träffades i benet och är förd till sjukhus.– Det har varit vildsvinsjakt och jägaren är allvarligt skadad, men inte livshotande. Han är träffad i benet, men jag kan inte precisera exakt var, säger vakthavande polisbefäl Magnus Lefèvre.Händelsen utreds nu som vållande till kroppsskada.– Vi har inte kunnat höra de inblandade personerna fullt ut, men det var inte medvetet, säger Magnus Lefèvre.", "title": "Jägare allvarligt skottskadad i Växjö"},
{"contents": "Larmet om våldsbrottet i centrala Kristianstad kom in klockan 11.20.– Det har varit flera skadade. Vi har spärrat av ett område där vi genomsökt fastigheter. Just nu håller vi vittnesförhör för att få en klar bild av vad det är som har hänt, sade Patric Fors vid polisens ledningscentral inledningsvis.Någon form av tillhygge ska ha använts, uppger polisen.Fyra personer har förts till sjukhus och det har varit ytterligare ambulanser på plats.– Det jag vet är att personerna ska ha varit vakna och talbara, säger Patric Fors.Enligt Aftonbladets uppgifter skadades en polis i samband med insatsen.Aftonbladet har talat med en boende i området. Det började med att någon skrek.– Jag trodde att det var ett lägenhetsbråk men det verkar vara något mycket ”större” så att säga, för det är fortfarande många polispatruller kvar. Men en man har blivit allvarligt misshandlad inne i en lägenhet. Det kom en förövare utifrån.Polisen uppger att det även varit ett händelseförlopp ute på gatan. Vittnet säger till Aftonbladet att en naken man har sprungit på platsen. Och att ett barn ska ha hamnat i händelsen.– Jag hörde att det var ett väldigt tumult, men kunde inte se riktigt vad som hände. Däremot såg jag att ett litet barn som blev chockat och leddes bort till en ambulans, och är troligtvis en av de som blev förd till sjukhus.Vid 14.30 var uppåt tio polisbilar kvar på platsen, enligt vittnet. Hundpatrull var också på plats.Enligt uppgifter till Aftonbladet ska två nakna män vara inblandade, som ska ha sprungit på ett tak. Minst en av dem uppges ha skadats och det ska ha varit en kniv inblandad.Polisen är fåordig om händelseförloppet.– Denna händelse har utspelat sig delvis utomhus, på norra delen av J H Dahlsgatan. Vi har genomsökt fastigheter, det är oklart vad detta har gett. Detta är fortfarande en pågående händelse, det är som ett jättestort pussel där vi ska försöka få en klar bild av vad som hänt, säger polisens presstalesperson Patric Fors.Senare på kvällen meddelade polisen att två personer frihetsberövades, varav den ena visade sig vara målsägande. Fyra personer fördes till sjukhus, och en av de skadade är den misstänkta gärningsmannen.", "title": "Stor polisinsats efter våldsbrott med nakna män"},
{"contents": "Larmet om skottlossning kom till polisen vid klockan 09.58 på måndagsförmiddagen.– Vi är på plats och har spärrat av området. Just nu pågår ett intensivt polisarbete, säger Calle Persson, presstalesperson vid polisen.Flera skott uppges ha avlossats men antalet är i nuläget oklart. Enligt uppgifter till Aftonbladet var en kvinna i 30-årsåldern allvarligt skadad efter att ha skjutits i huvudet. Kvinnan ska ha varit tillsammans med en man när skjutningen ägde rum.Med sig ska paret ha haft en bebis som uppges vara oskadd. Senare bekräftade polisen att kvinnan avlidit av sina skador. Anhöriga är underrättade.Två andra personer som också var på platsen har förts till sjukhus.Dessa är inte skadade och är ej heller målsägare uppger polisen. Utöver polis larmades även räddningstjänst och flera ambulanser till platsen som spärrats av. Ett intensivt arbete pågår just nu, bland annat med vittnesförhör.I nuläget finns ingen misstänkt gärningsperson. Polisen söker även flera vittnen till händelsen och uppmanar allmänheten att höra av sig på 112. Tekniker är på väg för att undersöka det avspärrade området.Ett vittne som befann sig i närheten beskriver för Aftonbladet hur han hörde tre skott och sedan flydde in i en affär. – Vi gick in och stängde alla dörrar, men då visste man inte om det verkligen var skott eller bara barn som smällde någonting. Ett annat vittne berättar att hen hörde mellan åtta och tio skott. En kort stund efter skottlossningen kom larm om en bilbrand i stadsdelen Lorensborg.– Det är för tidigt att säga om det har något med skottlossningen att göra. Men vi utreder om det kan finnas kopplingar eftersom händelserna ligger nära varandra både tidsmässigt och geografiskt, säger Calle Persson.Tipsa! är det enklaste och snabbaste sättet att skicka tips, bilder och video till oss. Du når redaktionen dygnet runt via knappen Tipsa! i Aftonbladet-appen. Aftonbladet garanterar alla tipsare källskydd, en grundlagsskyddad rättighet enligt Tryckfrihetsförordningen. Alla tips skickas krypterade.Du kan också ta kontakt med oss på andra sätt.Mejl: tipsa@aftonbladet.seSMS/MMS: 71000Tipstelefon: 08-411 11 11 Har du ett känsligt tips: Kontakta oss genom Secure Drop Tänk på detta vid en nyhetshändelse: Var aldrig i vägen för räddningspersonal eller polis. Utsätt inte dig själv eller andra för risker. Tänk på den personliga integriteten. Var inte för närgången utan håll dig på behörigt avstånd. ", "title": "Skjutning i Malmö – kvinna sköts i huvudet"},
{"contents": "LO-förbundet Elektrikerna samlar cirka 25 000 medlemmar och har under tio år letts av ordförande Jonas Wallin.Fram till i tisdags.Aftonbladet har i granskningen “Facktopparna” granskat en rad olika fackförbund och redan i december 2018 ställdes en rad frågor till Elektrikerna kring deras utlandsresor.Förbundet besvarade då frågorna.Efter att ha fått nya uppgifter har Aftonbladet nyligen inlett en ny granskning av Elektrikerna och deras ordförande Jonas Wallin.I måndags kontaktade Aftonbladet förbundets kommunikationschef Mikael Romero, för att boka in en intervju med Wallin.Det går väl bra om vi kan ha en intervju med honom?– Ja, men absolut. Det kan jag inte tänka mig annat. Så skicka frågorna du så ska jag kontakta honom och se till att ni får möjlighet att göra en intervju, lovade Romero.Aftonbladet mejlade då samtliga frågor till förbundet och bad att de skulle återkomma under tisdagen med svar.Men Elektrikerna återkom aldrig.Istället gick förbundet på tisdag eftermiddag ut med ett pressmeddelande, där det meddelades att Wallin lämnar:“Svenska Elektrikerförbundets ordförande Jonas Wallin har idag på egen begäran med omedelbar verkan lämnat posten som förbundsordförande. Skälet är att förbundet inte haft den utveckling som han önskar.” Wallin gick även ut på sin Facebook-sida under tisdagen och skrev:“I går kväll fattade jag mitt livs hittills svåraste beslut. Att avgå som Elektrikerförbundets förbundsordförande. Djupa sprickor i ledningen om hur förbundet ska ledas är främsta orsaken. Av hänsyn till förbundets bästa ska jag inte djupare gå in på dem.”Wallin skrev även: “Det som var droppen var en direkt illojal handling under måndagen. Det i sig hade jag nog viftat bort. Men ihop med det andra så gick det inte längre. Jag dagtingar inte med min ideologiska övertygelse och jag tar ingen mer skit.”Det som Aftonbladet ställde frågor om var bland annat en lägenhet i centrala Stockholm, som förbundet hyr av ett fastighetsbolag som ägs av fackförbunden Kommunal och Byggnads.  Enligt uppgift till Aftonbladet ska Wallin under flera år ha fått utnyttja lägenheten gratis på Elektrikernas bekostnad. Aftonbladet ställde även frågor kring uppgifter om att förbundet skulle ha bjudit på alkohol i samband med Wallins 50-års fest.Utöver det ställde Aftonbladet även frågor om en mängd av Wallins utlandsresor, och bad förbundet redovisa kostnader för dessa. Aftonbladet ställde även frågor om ett inlägg på Wallins Facebooksida.Men ännu under onsdagen, två dygn senare, har varken Elektrikerna eller Wallin besvarat någon av frågorna. Aftonbladet har under onsdagen återigen sökt Elektrikerna och Wallin på en rad olika sätt för att få svar.Men förbundets ledning har gjort sig oanträffbar och inte svarat i telefon. Den enda som har återkommit är kommunikationschefen Mikael Romero som i ett kortfattat mejl skriver: ”Jonas Wallin avgick igår som ordförande. All kontakt med honom måste ske direkt med honom personligen.”► Sveriges bäst betalda facktopp sparkas – efter Aftonbladets granskning► Facktoppar på lyxresa: Vi var i klorna på finnarna► Unionen öppnade pop up-kontor i USA: ”Ett fiasko”► Byggnads toppar flög business class till Sydafrika", "title": "Konfronterades om resor och lägenhet - avgick direkt"},
{"contents": "Larmet inkom vid klockan 15.05 på lördagen.Polisen ryckte då ut till en lägenhet i stadsdelen Angered i nordöstra Göteborg efter samtal om ett bråk i en lägenhet.En kvinna ska där ha misshandlats och när polispatrullen kom till platsen gick gärningsmannen, som är i 50-årsåldern, till attack.– Han knivhögg en polisman i trapphuset, säger Peter Adlersson, presstalesperson vid polisen i region Väst.Polismannen fördes till sjukhus med skador som inte ska vara livshotande.I tumultet så sköts gärningsmannen av polis.– Då avlossar kollegan verkanseld som träffar den misstänkte i överkroppen, säger Peter Adlersson.Han vill inte gå in på hur många skott som avlossats.– Det kommer att utredas av särskilda åklagarkammaren.Den skjutne mannen fördes också till sjukhus.Han var allvarligt skadad men vaken när han lämnade Angered.Även den misshandlade kvinnan vårdas under lördagen på sjukhus med allvarliga skador.– Hon har en del skador.Efter insatsen spärrades platsen av för en teknisk undersökning.– Vi har inlett en förundersökning gällande försök till mord, men det kan tillkomma fler saker.Klas Johansson är regionpolischef och kommenterar händelsen på polisens hemsida:– Detta visar vilka extremt svåra situationer våra poliser kan utsättas för. Mina tankar går till poliserna som var på platsen och främst till vår skadade kollega, säger han.Även rikspolischef Anders Thornberg uttalar sig nu:– Jag ser mycket allvarligt på det inträffade och mina tankar går till vår skadade kollega, dennes familj, anhöriga och kollegor som var på plats. Händelser som denna visar vikten av att vi fortsätter arbetet för att stärka säkerheten för polisanställda, säger Thornberg.", "title": "Polisman knivhuggen – gärningsman skjuten"},
{"contents": "Automatelden haglade över Malmvägen i Sollentuna i går eftermiddag när 17-årig yngling sköts ihjäl och en 23-årig man skadades svårt.Kort efter skjutningen utbröt kaos och en större grupp upprörda människor stormade brottsplatsen. Enligt Aftonbladets uppgifter kände ingripandepoliser sig så trängda att de fick freda sig med försvarssprej.Efteråt kunde polisen konstatera att det skjutits vilt på platsen med automatvapnet kalasjnikov och grovkalibrig pistol. Totalt fick sex stycken sönderskjutna, parkerade, bilar bärgas från platsen.Enligt Aftonbladets uppgifter arbetar polisen utifrån teorin att skjutningen i Sollentuna är en hämndaktion efter en misshandel på nattklubben Solidaritet under natten till söndagen.Den misshandlade mannen på nattklubben är enligt Aftonbladets uppgifter ledande inom ett kriminellt nätverk i Stockholms västra förorter.– Han blödde mycket från huvudet och polis kallades till nattklubben. Men han ville varken samarbeta med polisen eller ha hjälp av ambulans, säger en källa till Aftonbladet.Också personerna som sköts på Malmvägen har varit aktiva i kriminella miljöer.Polisen vill inte uttala sig om skjutningen i Sollentuna hänger samman med misshandeln på nattklubben Solidaritet.– Det kan jag inte svara på tyvärr, säger Anna Westberg på polisens regionledningscentral.4,5 timmar efter dådet i Sollentuna skedde nästa dödsskjutning. En 23-årig man sköts ihjäl utanför sitt hem i Stockholmsförorten Blackeberg.Under gårdagskvällen sa polisen att man utreder ett eventuellt samband mellan skjutningen i Sollentuna och den i Blackeberg. Under måndagen menade polisen dock att det inte ser ut som att händelserna hänger ihop.– Vi tittar alltid efter samband, men vi ser inget samband just nu, säger polisens presstalesperson Mats Eriksson.De båda skjutningarna utreds nu som två separata särskilda händelser – och polisen utesluter inte att det kan komma att ske nya skjutningar som en hämnd på söndagens mord.– Det är en sådan sak man tittar på hur det kan utveckla sig framåt och hur man då ska hantera resurserna, säger Anna Westberg på polisens regionledningscentral.Under måndagsmorgonen anhölls en man i 25-årsåldern misstänkt för mordet i Blackeberg. Under dagen har polisen planerat förhör med mannen.Förundersökningen leds av kammaråklagare Alexandra Bittner som är mycket fåordig om utredningen och gripanden.– Jag kan inte säga något om det just nu. Det är ett väldigt tidigt skede i utredningen, säger Alexandra Bittner till Aftonbladet.", "title": "Polisens teori: Misshandel av gängledare startade mordvåg"},
{"contents": "Larmet kom till polisen klockan 00.18 under natten till tisdagen. En ensam gärningsman hade då med kniv attackerat flera personer i en by utanför Trelleborg.– Vi fick in larmet om att tre personer har hittats skadade ute på gatan. Och när vi kom fram verifieras de uppgifterna och samtliga fördes till sjukhus, säger Christian Hakesjö, yttre befäl på polisen i södra Skåne. Dådet ska ha skett utomhus. Enligt polisen har gärningsmannen använt en kniv. Skadeläget betecknades först som allvarligt för två av de drabbade och i ett fall var skadeläget kritiskt. Under tisdagsförmiddagen meddelade polisen att kvinnan ska ha fått allvarliga skador, medan tonårspojkarna har skadats lindrigt.– Det handlar om en kvinna i 40-årsåldern och två tonårspojkar, säger Filip Annas, presstalesperson vid polisregion Syd.Polisen har spärrat av gatan där personerna hittades. Kriminaltekniker genomförde under natten en brottsplatsundersökning.En man i 50-årsåldern greps senare i en närliggande by. Han har anhållits misstänkt för två fall av försök till mord, och ett fall av grov misshandel.Mannen nekar till brott, enligt polisen.Det är enligt polisen oklart varför mannen ska ha attackerat personerna.– Det är det de försöker få reda på just nu, säger Mikael Lindh, vakthavande befäl i polisregion Syd.", "title": "Kvinna och två ungdomar knivskurna – man anhållen för mordförsök"},
{"contents": "Klockan 12.34 på tisdagen larmades polis, ambulans och räddningstjänst till en busshållplats i Lomma, norr om Malmö, efter att SOS fått larm om en påkörd person.– Där anträffades ett skadat barn, en flicka. Hon förs med ambulans till sjukhus och jag vet inte hur skadorna ser ut, säger Katarina Rusin, polisens presstalesperson.Bilisten som tros ha kört på den femåriga flickan smet från platsen innan polisen kom dit.– Vi söker bilisten som vi tror avvikit från platsen, säger Katarina Rusin.Polisen söker nu efter bilen – men också vittnen som kan ha sett bilen som kört på flickan.– Vi söker en kombi med skador i fronten som ska ha varit inblandad. Så om man har vittnesuppgifter om det eller har sett exempelvis registreringsnumret får man gärna höra av sig, säger Rusin.Vid klockan 15.30-tiden befann sig polisen på sjukhuset där flickan vårdas, tillsammans med hennes mamma.Enligt region Skåne har flickan lindriga skador.", "title": "Flicka påkörd vid busshållplats – bilist smet från platsen"},
{"contents": "Hotellet Alcudia Pins på Mallorca är ett populärt semesterparadis för barnfamiljer.Under förmiddagen fylldes poolen som vanligt med badglada semesterfirare. Men plötsligt började en treårig pojke från Sverige att skrika.Han hade stuckit in handen i poolens utsugsrör. Men hela armen sögs in och fastnade.– Det var omöjligt att få loss honom. Först försökte personalen men när de inte lyckades ringde de ambulans och räddningstjänst, säger vittnet Dennis som var vid poolen när olyckan hände.Halva poolen spärrades av och till och med Bamse från Tui:s Bamseklubb hjälpte till med att få ut pojkens arm.– Bamsefiguren slet av sig dräkten och försökte också få loss honom, säger Dennis.Efter närmare tre timmar sågades röret loss från poolen, och därefter lyckades man separera armen från röret.– Han var jätteledsen, men det var många där som försökte trösta honom, säger Dennis.Enligt Tui mår pojken och hans familj trots omständigheterna bra och är kvar på hotellet. Det här är första gången någon fastnat i poolen med hela armen, enligt Tui. – Vi har aldrig varit med om det här tidigare. Vi kommer såklart utreda om det är några åtgärder vi behöver göra. Säkerhet är väldigt viktigt för oss, säger Annika Nilsson på Tui:s pressjour.Kommer barnet få någon kompensation?– Den kommunikationen förs mellan Tui och den berörda familjen.", "title": "Treåring fastnade i pool i flera timmar"},
{"contents": "12-årige Mahmoud försvann vid 17.30-tiden på lördagen.Han var på väg till en fotbollsplan i Ösbyområdet, på Värmdö, tillsammans med en anhörig.Den anhöriga gick för en kort stund in i en butik, och när hon kom ut igen var Mahmoud försvunnen.En stor sökinsats inleddes.På måndagskvällen hittades en kropp i sökandet efter 12-åringen.– Vi har ett ärende där man hittat en avliden person i vattnet i Gustavsberg, jag kan inte kommentera mer än så, säger Eva Nilsson, presstalesperson på polisen i Stockholms län.Senare vid 22.30-tiden bekräftade polisen att personen är ”den unga pojke som anmäldes som försvunnen i Gustavsberg under lördagskvällen”.Eftersom polisen inte kunnat fastställa dödsorsaken har man rutinmässigt inlett en förundersökning om misstänkt mord.Fyndplatsen spärrades av för en teknisk undersökning.– Vi har fått en makalös hjälp från allmänheten som ställt upp och hjälpt till att leta efter Mahmoud, det har varit helt sanslöst och vi är otroligt tacksamma, säger Klemens Andersson, sökinsatsens operativa chef på organisationen Missing People Sweden.Pojkens anhöriga är underrättade.", "title": "Mahmoud, 12, hittad död efter sökinsats"},
{"contents": "Den 15-åriga flickan från Ludvika i Dalarnas län har varit anmäld försvunnen sedan i söndags kväll. – Jag är väldigt orolig och har inte sovit på två dygn. All hjälp som kan leda till att vi hittar henne är viktig, säger mamman i familjehemmet där 15-åringen bor.Under tisdagskvällen kom det första livstecknet från flickan sedan hon försvann. Det handlar om ett videoklipp som 15-åringen själv har publicerat på sociala medier. I bakgrunden syns en detalj som har fått både familj och polis att reagera. – Om det finns någon fastighetsägare, eller någon annan, som känner igen elskåpet i videon får man väldigt gärna kontakta polisen, säger familjehemsmamman.Polisens presstalesperson Christina Hallin säger att elskåpet förhoppningsvis kan hjälpa till i arbetet att få fram var den försvunna 15-åringen befinner sig.– Det har inte varit lätt att lokalisera henne, säger hon.Polisen har i nuläget inte lyckats få fram var flickans telefon varit uppkopplad när filmen publicerades på sociala medier. –  Vi behöver allmänhetens hjälp. Eftersom vi inte har någon plats att utgå från är det inre spaning som pågår just nu, säger Christina Hallin.Inledningsvis misstänktes inget brott i samband med försvinnandet. Men vid 13-tiden på tisdagen meddelade polisen att de inleder en förundersökning om människorov.– Det finns i nuläget inget konkret som talar för brott utan det är mer tidsaspekten som har gjort att vi valt att inleda en förundersökning men vi kan heller inte utesluta brott, säger Stefan Dangardt vid polisens ledningscentral.Enligt vittnen som tror sig ha sett 15-åringen ska hon ha gått på ett tåg från Borlänge och sedan setts kliva av i Storvik i Gästrikland, drygt elva mil från Ludvika.På måndagen genomförde polisen en sökinsats men utan resultat. Under tisdagen fortsatte frivilligorganisationen FIKK sökandet i både Ludvika och Storvik.– Vi går igenom alla områden som vi kommer åt och söker igenom statskärnan och kringliggande områden med både bilpatruller och fotpatruller, säger Åsa Nordin, vid FIKK.Ett 20-tal personer deltog i skallgången i Storvik, som avslutades vid 22.50 på tisdagskvällen. – Nu kommer vi att gå igenom den information och de tips som vi har samlat in under dagen och kvällen. Så fort vi får något mer att jobba med så fortsätter vi sökandet, säger Åsa Nordin. ", "title": "Mammans vädjan efter första livstecknet på flera dygn"},
{"contents": "Mannen är kriminellt belastad och dömd för grova brott", "title": "”Det var mig de var ute efter, inte henne”"},
{"contents": "Skottlossningen inträffade vid 20-tiden på söndagskvällen.Flera polisbilar och ambulans skickades till platsen.– Vi fick larm om skottlossning och när vi kom till platsen hittade vi en person skjuten, säger Per Bjurström, befäl vid regionledningscentralen region mitt.– Han är förd till sjukhus. Skadeläget är oklart.– Ingen är i detta nu gripen.Poliserna på plats hör nu vittnen. Enligt Per Bjurström finns det många vittnen till händelsen.Mannen sköts ute på gatan.Brottsplatsen är avspärrad och polisen vädjar nu till alla som kan ha sett eller hört något i samband med händelsen att kontakta polisen på 114 14.– Det är av yttersta vikt att polisen får kontakt med dessa personer oavsett hur stor eller liten uppgiften är, meddelar polisens presstalesperson Johan Thalberg – Det pågår en intensiv polisinsats. Med helikopter och hund.Polisen har startat en förundersökning gällande försök till mord.", "title": "Man skjuten i centrala Västerås"},
{"contents": "Polisen larmades om våldsbrottet i Sandviken klockan 23.15 på söndagskvällen. En man i 40-årsåldern hade blivit överfallen i tunneln under Västerleden i området Björksätra.– Det är två maskerade gärningsmän med stickvapen. De högg honom flera gånger mot kroppen och flydde till fots, säger Ivan Åslund, befäl vid polisens regionledningscentral.Mannen fördes till sjukhus med ambulans, men klarade sig utan livshotande skador.– Han är förhörd, liksom flera av hans anhöriga som också blev vittnen till händelsen. Det har tagit lite tid att reda eftersom vi behövt hjälp av tolk. Brottsrubriceringen är grov misshandel, säger Ivan Åslund.Offret och hans anhöriga ser ingen förklaring till attacken och kände inte igen gärningsmännen.Polisen utesluter inte hatbrott.– Vi tittar alltid efter hatbrottsmotiv i och med att det är utländska personer, men det finns inga aktiva ingångsvärden på det, säger Ivan Åslund.", "title": "Höggs flera gånger av maskerade män"},
{"contents": "Mannen ska vara 44 år gammal och kom enligt Kvällsposten till Sverige våren 2018. Senare under sommaren fick han ett svenskt personnummer. Mannen ska ha uppgett sitt namn för polisen, men det är ännu inte helt fastställt vem den mannen är. Därför har NOA, polisens Nationella avdelning, fått i uppgift att göra efterforskningar kring 44-mannens identitet.Enligt uppgifter till Kvällsposten hade mannen tre pass, är bosatt i Malmö och skriven på en adress till en lägenhet som han antas ha hyrt i andra hand.44-åringen sköts i benen vid gripandet på grund av sitt hotfulla beteende. Enligt vittnen ska han ha uppträtt på ett sådant sätt att de känt sig tvingade att larma polis.Mannen anhölls under måndagen misstänkt för grovt olaga hot. När polisen skulle gripa mannen skrek han att han hade skjutvapen och sprängmedel i de två väskor han bar med sig, han ska ha talat engelska. Polisen som avlossade skotten ska ha uppgett att han gjorde det i självförsvar. Han kommer nu att utredas internt.", "title": "Uppgifter till media: Skjutne mannen i Malmö hade tre pass"},
{"contents": "I dag samlas anhängare av bensinupproret på olika platser i Sverige. Facebookgruppen, som fått över en halv miljon medlemmar på bara några veckor, vill att bensinpriset ska sänkas från närmre 17 kronor per liter till ungefär 12. På en stor parkeringsplats i Barkarby, Järfälla, samlades runt 150 personer som är anslutna till bensinupproret 2.0.En del av dem hade gula västar, en viss blinkning till de gula västarna i Frankrike.– De ville väl också synas, och det vill vi med, säger Therese Bergström som är samordnare för sammankomsten.Hon är flerbarnsmamma och yrkesförare och klarar sig inte utan bilen.– Jag är ensamstående med tre barn och måste ha bil för att klara vardagen. Det hjälper inte att jag jobbar och får en bra lön. Jag betalar både skatt på lönen och på bränslet, säger hon. Deras första demonstration stoppades för att de inte hann få tillstånd. I stället har de ansökt om att tåga till Rosenbad i Stockholm den 31 maj. Men i dag sker inga demonstrationer, utan i stället kallas det för ”sammankomster”, i Stockholm, Umeå, Sundsvall, Örebro, Jönköping, Göteborg, Helsingborg och Karlshamn. – Det är ingen manifestation, utan sammankomster för våra medlemmar. Vi ska träffas för att skapa en mer gedigen sammanhållning i gruppen, säger Janne Berglund  som startade gruppen för en månad sedan.Finansminister Magdalena Andersson menar att de höga priserna inte beror på bensinskatten, utan andra omvärldsfaktorer. Främst nämner hon kombinationen av att kronan är svag och råoljan blivit dyrare.Men stora delar av oppositionen ställer sig bakom, och har startat kampanjer för att sprida uppropet, skriver Svenska Dagbladet. Moderaterna, Sverigedemokraterna, Kristdemokraterna  är de partier som skapat egna kampanjer kring uppropet, enligt Svenska Dagbladet. Den allmännyttiga ideella föreningen Skattebetalarna, som verkar för lägre skatter, har också hoppat på tåget. Den 15 maj bjöd Moderaternas skattepolitiske talesperson Niklas Wykman in Bensinupproret 2.0 att tala i riksdagen. Men några förslag om rejäla skattesänkningar har inte kommit från några av partierna, skriver Svenska Dagbladet. Samtliga partier vill slopa den årliga uppskrivningen av bensinskatten, den så kallade överindexeringen, medan SD även vill ha en lägre reduktionsplikt. Inget av förslagen är nära vad som krävs för att bensinpriset ska minska från dagen 17 kronor till 12 kronor, vilket Bensinupproret 2.0 kräver, enligt Svd.– Partierna kommer gärna med slogans om hur ”hela landet ska leva”, men när man väl kokar ned politiken till intressen, pengar och makt mellan landsdelar vill partier sällan ge extra skatteavdrag för människor som bor i glesbygden, säger statsvetaren Henrik Ekengren Oscarsson till Svd. Det har gått lite mer än en månad sedan Facebookgruppen tog sitt första spadtag i debatten om Bensinpriset. I Barkarby är stämningen god och glad – men bestämd. Alla var där med ett och samma mål: literpriset på bensin skulle inte vara mer än 12 kr. Många av medlemmarna som samlats har fört sin kamp bakom datorn, och uppskattade därför att komma ut och möta likasinnade.Jörgen Hellberg, 44, och Daniel Hedberg, 19 har egenmålade kartongskyltar med sig. De känner sig begränsade av det dyra bensinpriset. – Jag är inte säker på att jag kan ta med barnen och familjen ut på helgerna. Nu har man bara råd att åka fram och tillbaka till jobbet, det är helt fel tycker jag, säger Jörgen Hellberg.Meningsmotståndare skulle säga att det är bra för miljön, att man kör mindre bil? – Det är bara bullshit, ren bullshit. De som är tvungna att använda bilen för att köra fram och tillbaka till jobbet och för att handla – de har inte råd. Det är snart uppe i 18 kr litern. Lilly Gadachy Carijn, 55, har också tagit sig till Barkarby för att ta ställning. – Det är skönt att svenska folket äntligen vågar komma ut och protestera, mot regeringen bland annat.Hur hade ditt liv påverkats av ett lägre bensinpris?– Då hade jag kanske haft råd att köpa en fläskfilé att ha på lördagar istället för att äta en lövbiff. En guldkant på tillvaron, en extra slant över och kanske ha råd att åka på semester –det har man inte nu, säger Lilly Gadachy Carijn. ", "title": "Protester mot bensinpriset: ”Svenska folket vågar äntligen protestera”"},
{"contents": "Polis och ambulans larmades till Orminge i Nacka, öster om Stockholm, klockan 23.30 på lördagskvällen.– Ett vittne hittade en knivskuren man som låg på marken utanför Ormingeskolan, säger Peter Asp, vakthavande befäl vid polisens regionledningscentral.Den unge mannen hade huggits i magen och fördes till sjukhus i ambulanshelikopter. Polisen hade flera patruller i området för att samla in uppgifter från vittnen och genomföra teknisk undersökning. En helikopter deltog i början i spaningarna från luften till en början.En förundersökning om mordförsök är inledd, men ingen är gripen.Enligt uppgift till Aftonbladet opererades den knivhuggne mannen under natten. Innan han togs till sjukhus ville han inte berätta för polisen om vad som hänt.Ytterligare en skadad tonåring dök senare under natten upp på sjukhus i privatbil, skriver polisen på sin hemsida på söndagsmorgonen.Ytterligare en man utsattes för brott vid tillfället, men han behövde inte uppsöka vård.", "title": "Ung man allvarligt skadad efter knivhuggning – ingen gripen"},
{"contents": "Skottlossningen inträffade på tisdagskvällen i orten Herlev, utanför Köpenhamn i Danmark.Dansk polis bekräftar på Twitter att två män träffades av skotten.Senare under kvällen uppgav polisen att en av männen dog på plats, och den andra på sjukhus.Enligt polisen sköts männen ihjäl med både pistol och automatvapen.Offren befann sig i en svenskregistrerad bil när de blev beskjutna, bekräftar polisen för Aftonbladet.– Jag kan inte bekräfta att de är svenskar men det stämmer att de satt i en svenskregistrerad bil, säger ett befäl på Vestegnens-polisen i Danmark.Är personerna identifierade?– Nej, de är inte identifierade än.Ägaren av fordonet är hemmahörande i Malmö och sedan tidigare känd av polisen i Sverige. Det är dock oklart om det finns någon koppling mellan ägaren och mordoffren.Svensk polis uppger att de känner till händelsen och har kontakt med Köpenhamnspolisen.– Vi vidtar de åtgärder som är behövliga, men vilka de åtgärderna är kommenterar vi inte, säger Rickard Lindqvist, polisens presstalesperson i region Syd.Han vill inte uttala sig om den svenskregistrerade bilen, som enligt Transportstyrelsen har körförbud.– Det är ett dansk ärende, det är på dansk mark, och dansk polis utreder det.Varför är ni inkopplade?– Eftersom vi har Öresundsbron som går rakt över till Danmark, och Malmö ligger nära platsen som det skjutits på, om det är intressant för svenskt vidkomma måste vi utreda det. Jag kan inte gå in på något på detaljnivå.Enligt polisen i Danmark är en person frihetsberövad i ärendet, men gärningsmännen är fortfarande på fri fot och jagas.Polisen gick ut med en bild på en silverfärgad Audi som tros vara flyktbilen.Fordonet hittades senare under kvällen, men polisen skriver i ett pressmeddelande att bilen stals i Köpenhamn och uppmanar därför personer som gjort iakttagelser att kontakta dem.Svenska utrikesdepartementet säger att de inte är inkopplade i ärendet då Sverige har ett nordiskt myndighetssamarbete, vilket innebär att polisen i Sverige och Danmark samverkar.", "title": "Två män ihjälskjutna i svensk bil i Danmark"},
{"contents": "Det är fakta. Men låt oss utveckla det hela en smula.Under en sommar präglad av extremvärme, skogsbränder och fotbolls-VM slog Aftonbladet läsarrekord. Med 3,9 miljoner läsare och tittare varje dag var juli 2018 vår bästa månad någonsin. Svårslaget, tänkte jag.Jag måste därför erkänna att jag blev överraskad när siffrorna för januari trillade in från räckviddsmätningen Orvesto Internet. Där ser vi att Aftonbladet redan nu, under januari månad, har slagit detta rekord. Med 3,935 miljoner varje dag i total räckvidd (där ingår både papper och digitalt) gör Aftonbladet sin starkaste månad någonsin. Vi slår också rekord i total digital räckvidd, med 3,7 miljoner användare varje dag, varav historiskt många besöker oss i mobilen.Självklart har nyhetsläget med saken att göra också nu. De politiska partiernas till synes evighetslånga process för att hitta en regering som kunde tolereras av riksdagen kulminerade under januari, och läsarnas intresse var enormt. Aftonbladets politikreportrar kunde till råga på allt först av alla berätta att avtalet som kom att lösa regeringsbildningen rotts i hamn. Det var mitt under vårt dagliga morgonmöte den 11 januari som reportrarna Pär Karlsson och Olof Svensson plötsligt fick nyheten bekräftad av flera av varandra oberoende källor. Sedan gick allt väldigt snabbt. Avslöjandet blev till en rad artiklar som naturligtvis hör till januaris mest lästa. Bland det mest lästa under slutet av förra året och början av 2019 är också vår ambitiösa nöjesbevakning, inte minst nu i Mellotider.Men det finns ett problem med att göra tidning, vare sig man gör den digitalt eller på papper: du kan aldrig leva på gamla meriter. Att många kom till oss den där fredagen garanterar inte att de återvänder på lördagen och söndagen. Vi identifierar oss fortfarande mycket som en kvällstidning, även om ordets innebörd blir allt mindre tydligt för de unga läsare som aldrig köper papperstidning utan som ser oss som den dygnet runt-förmedlare vi är i dag. En central del i den identiteten är medvetenheten om att vi måste slita hårt för att vinna våra läsare varje dag. Sju dagar i veckan. Vi har aldrig kämpat för att bli lästa bara när vi gör våra största avslöjanden, vi har aldrig strävat efter att så många som möjligt att läsa oss en eller två gånger i veckan. Tvärtom har vi med löpsedlar, ettor och den digitala journalistiken hela tiden fokuserat på att vara relevanta, intressanta och tilltalande – varje dag.Det nya är att vi adderat ytterligare en parameter: Vi vill vinna läsarna flera gånger varje dag. Det behövde vi inte bekymra oss om på 1990-talet, men så ser mediernas utmaning ut i dag. Och vi får ett stort förtroende av Sveriges nyhetsläsare: Ni läser numera fler artiklar och stannar längre på Aftonbladet. Vi bygger lojalitet och vana. Antalet sidvisningar per besök har ökat. Vi ligger på totalt runt 30 miljoner sidvisningar – varje dag.Dessutom har vi en position som alla andra medier i Sverige och de flesta internationellt avundas: Läsarna kommer direkt till Aftonbladet. Vår förstasida har en helt unik position och vi har runt 80 procents direkttrafik, det vill säga att en överväldigande majoritet går direkt till Aftonbladets sajt utan att söka eller länkas från andra. Den relationen är oerhört värdefull. Det är så vi kan bygga en stark affär som säkrar journalistiken framåt.I den senaste rapporten från Ungdomsbarometern behåller Aftonbladet sin starka position som nyhetsförmedlare. När undersökningen ställer frågan om vart man i första hand vänder sig för nyheter är svaret följande:Aftonbladet är förstahandsvalet (26%), följt av SVT och TV4. På plats fyra ligger Sveriges Radio och sedan kommer Omni och Expressen på samma nivå med 5 procents svarsandel.Till Aftonbladet kommer man för den breda nyhetsförmedlingen, en snabb nyhetsrapportering, bra sportbevakning i kombination med ett enkelt tillgängligt språk och en lätthanterlig hemsida. Glädjande för svenska medier är att hälften av de tillfrågade fortfarande tar del av nyheter från en svensk sajt varje dag. Men andelen krymper, sociala medier är på frammarsch.Det är med internationella giganter som Facebook, Google och Netflix vi slåss om uppmärksamheten. Slaget om läsarnas förtroende och tid står varje dag. Det hjälper inte att räkna hem fina veckosiffror när matchen spelas någon annanstans. Vi lovar göra vårt bästa för att du och alla andra ska fortsätta välja Aftonbladet som första nyhetskälla, för att ni ska komma till oss ofta och känna att det är mödan värt.Aftonbladet fick en bra start på 2019. Jag vill rikta ett stort tack till er alla för förtroendet. Men prestationen i januari måste vi nu lägga till handlingarna. Så ser den krassa verkligheten ut. Nu är det vårt ansvar att se till att du och alla andra – halva Sverige – vill fortsätta komma till Aftonbladet och ta del av vår journalistik. I dag. I morgon. Varje dag. Helst flera gånger. ", "title": "Nya rekordsiffror för Aftonbladet"},
{"contents": "Hundratals elever och föräldrar samlades vid skolan i Danderyd för att hedra minnet av Peter Plax, 16.Det var på fredagskvällen som en tonårspojke ringde 112 och berättade att han huggit sin vän, Peter, med en yxa.Hans liv stod inte att rädda.Enligt uppgifter till Aftonbladet misstänker polisen att barndomskamraten, som också är 16 år, planerat yxdådet sedan en tid tillbaka.16-åringen har, enligt Aftonbladets källor, uppgett i förhör att han ”kände för att döda någon” efter att ha sett filmklipp på mord som spridits på nätet.Efter att ha kollat på mordfilmerna ska tonåringen ha köpt flera verktyg och tillhyggen, bland annat yxan, i olika butiker, enligt uppgifter till Aftonbladet.På fredagskvällen bestämde tonårspojken sig för att genomföra dådet.Han fyllde först en väska med de nyinköpta föremålen.Därefter började han ringa vänner, enligt egen utsago i förhör.Tonåringen ringde först en vän, som inte svarade på telefonsamtalet.När det första tilltänkta offret inte gick att nå kontaktade han sin barndomskamrat Peter – som svarade på samtalet och sa ja till att följa med på en cykeltur, har pojken berättat i polisförhör.Vännerna cyklade då till en badsjö i Sollentuna. Några hundra meter från vattnet, uppe på en ödslig höjd, lurade han sin vän att inte vara på sin vakt genom att säga att de ska ”göra ett experiment”, enligt egen utsago.Strax därpå tog han fram yxan ur väskan och högg vännen, som föll offer i det som beskrivs som ett vansinnesdåd.Efter att 16-åringen larmat polisen mötte han iskallt upp första patrullen och pekade ut var kroppen låg, vilket Aftonbladet tidigare rapporterat om.Enligt uppgifter till Aftonbladet misstänkte polisen, bland annat på grund av inspirationen av mordfilmerna, att tonåringen kunde fortsätta begå dåd.Ett av skälen till att pojken häktades var att han kunde ”fortsätta sin brottsliga verksamhet”.– Har man gjort sig skyldig till en så pass allvarlig gärning så finns det en sådan risk, det går i vart fall inte att utesluta. Det är inte bara mord man inte kan utesluta, utan även andra brott, säger åklagaren Rickard Wahlqvist.I samband med häktningsförhandlingen beslutade tingsrätten att den tidigare ostraffade 16-åringen ska genomgå en så kallad P7:a, en liten sinnesundersökning.", "title": "Uppgifter: Tonåringen planerade först att döda en annan vän"},
{"contents": "✓ Uppgifter: Nämnde det på festen✓ Milsvida obebodda skogsområden✓ Tips från privatperson", "title": "Kusliga tipset ledde polisen till myren där 29-åringen hittades"},
{"contents": "Larmet kom till polisen klockan 00.53 under natten till tisdagen.Vittnen hade då hört en skottlossning i centrala Växjö. När polisen kom till platsen hittades en man i 20-årsåldern skjuten. Mannen har tagits i ambulans till sjukhus. Enligt en bulletin från Centrallasarettet Växjö är han allvarligt skadad och opereras i natt.Polisen spärrade av ett stort område under natten.– Vi har spärrat av för en teknisk undersökning och så har det varit vittnesförhör, säger Lars Lindwall, vakthavande befäl  polisregion Syd.Polishundar letade i området och tekniker har undersökt platsenUnder morgonen hävdes avspärrningarna.Polisen rubricerar det som ett mordförsök.Ännu har ingen gripits.– Den drabbade vårdas fortfarande på sjukhus och har inte kunnat höras än, säger Katarina Rusin, presstalesperson vid polisregion Syd.", "title": "Ung man hittad skjuten – allvarligt skadad"},
{"contents": "Under veckan utsattes veterinärkliniken för inbrottet. Bland de mediciner som tjuvarna tog med sig fanns en 1,5 litersflaska med avlivningsmedicin. Nu väljer polisen att gå ut med en varning, för att skydda personer som kan komma i kontakt med vätskan. – Det kommer ut sådana mediciner i bland på gatorna som kan vara farliga. De hamnar bland missbrukare och det är inte säkert att tjuvarna har kunskap om dem, säger Peter Fasth, gruppchef för områdespolisen i Skaraborg, till Skövde Nyheter. I tillräcklig mängd är avlivningsvätskan dödlig även för en människa, enligt polisen. Polisens oro är att missbrukare på gatan kommer i kontakt med medicinen och sedan inte kan kontrollera vad de får. Att nå ut med information till missbrukare är också svårt, enligt Skövde Nyheter. – De kan ta vilka piller som helst. Alla möjliga piller i olika färger. Jag har varit med om en missbrukare som hade med sig kartor med piller för kvinnor med extra stor menstruation och då frågade jag honom om han verkligen hade tänkt sig att äta dem? säger Peter Fasth till tidningen. ", "title": "Polisen varnar: Avlivningsvätska för djur stulet"},
{"contents": "Polisen larmades om skottlossningen klockan 01.27.– En gärningsperson har skjutit in genom ett fönster. En person är träffad, en annan blev touchad och fick ett skotthål i tröjan, säger Torbjörn Roos.Polisen har inlett en förundersökning om försök till mord och den skadade är förd till sjukhus med ambulans. Det finns inga uppgifter om hur allvarliga skadorna är. Polisen vill inledningsvis inte gå in på offrets kön och ålder.– Vi håller vittnesförhör, knackar dörr och har spärrat av för teknisk undersökning, säger Torbjörn Roos.Ingen har gripits, men polisen har flera patruller som spanar i området.Natten mot tisdagen – exakt ett dygn tidigare – träffades en man av fem skott i en identisk skjutning i Karlstad. Då var det ett maskerad gärningsman som stack in handen genom ett öppet lägenhetsfönster och sköt.– Det är för tidigt att säga om det finns ett samband, men vi måste förstås titta på det, säger Torbjörn Roos.– Jag vet inte om gärningsmannen var maskerad även i den nya skjutningen.", "title": "Ny skottlossning genom fönster – en till sjukhus"},
{"contents": "Var polisernas eldgivning motiverad med hänsyn till faran som patrullen upplevde att de stod inför?Det är en av nyckelfrågorna som rätten har att ta ställning till då de ska pröva om de tre åtalade poliserna bröt mot lagen när funktionsnedsatte Eric Torell sköts till döds i augusti förra året.På måndagen avslutades rättegången. Under förmiddagen höll åklagaren Martin Tidén och målsägandebiträdet Tomas Nilsson sina pläderingar. Tidén yrkade på att den polis som sköt det dödande skottet ska dömas till villkorlig dom och dagsböter. För de två andra vill han se enbart bötesstraff. – Jag anser att det är allvarliga misstag som har begåtts, sa åklagaren. – Ett godtagbart handlande hade varit att sluta skjuta när Eric Torell vände ryggen mot poliserna. Då utgjorde han inte längre något hot.Tomas Nilsson, som företräder Eric Torells familj, beskrev det inträffade som en ”oerhörd tragedi”. – Våldet som har använts har varit uppenbart oförsvarligt.Därefter pläderade advokat Thomas Olsson, som försvarar den polis som tjänstgjorde som insatschef. Han sågade åklagarens resonemang på punkt efter punkt. – Jag hör vad åklagaren säger, men jag förstår fortfarande inte vad han menar. – Han menar att min klient borde ha gjort en realistisk hotbildsbedömning om att man riskerade att möta en farlig, beväpnad man. Det vore ju helt felaktigt, utifrån vad vi vet i dag. Senare i utläggningen återkom Olsson till det resonemanget:– Om polisen skulle agera som åklagaren menar, alltså att göra realistiska men felaktiga hotbildsbedömningar, så skulle det blir väldigt svårt att sköta sitt arbete.Advokat Anton Strand företräder polisen som avlossade skottet som dödade Eric Torell. Han vände sig direkt till domaren och nämndemännen i sitt slutanförande.– Oaktat hur rätten ställer sig i ansvarsfrågan så har vi en sällan skådad tragik. – Ni har att pröva den juridiska ansvarsfrågan, ingenting annat. Att det här objektivt sätt blivit fel, det finns det ingen som säger emot.Advokat Thomas Martinsson representerar den andra polisen som öppnade eld. Han var hård i sin kritik av åtalet.– Jag har aldrig tidigare suttit i en huvudförhandling där åklagaren helt saknar bevisning för sina påståenden. Under en kort presskonferens efter rättegångens slut svarade åklagaren Martin Tidén på de hårda orden. – Han säger väl det han ska säga som advokat.Dom i målet meddelas den 3 oktober klockan 14.I nyhetspodden Aftonbladet Daily pratar vi om fallet Eric Torell – och om detaljen som kan avgöra i rätten. Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Hårda ord från advokaten när Eric Torell-rättegången avslutades"},
{"contents": "Katalanska fanor och paraplyer i rött gult och blått färgade Barcelonas gator på onsdagen, då Katalonien firade sin nationaldag \"La Diada\". Tiotusentals självständighetslängtande katalaner hörsammade uppmaningen om att samlas i en protest riktad mot Spanien och styret i Madrid, rapporterar nyhetsbyrån Reuters. Bilder visade samtidigt rivna kravallstaket och spridda eldar i delar av staden.De enorma manifestationerna äger rum bara några veckor innan Spaniens högsta domstol meddelar domarna mot flera separatistiska politiker. De står åtalade för bland annat uppror och riskerar upp till 25 års fängelse för sina roller under försöken att uppnå självständighet hösten 2017.Organisatörerna bakom det politiskt färgade firandet hoppas att ilskan över rättsprocessen ska få många anhängare att visa stöd för självständighetssträvan.– Vi är fruktansvärt arga på att nio av våra politiker är fängslade för brottet att låta oss rösta, säger Montserrat Balaguer Selga, en pensionerad sjuksköterska som röstade för självständighet i den kontroversiella omröstningen 2017, till nyhetsbyrån Reuters.\"Det är nödvändigt att ha en gemensam strategi för att uppnå självständighet. Det första steget är att fylla gatorna den 11 september\", skriver självständighetsrörelsen ANC i ett uttalande.Demonstrationen inleddes klockan 17.14 – en blinkning till det årtal då Katalonien förlorade sitt självstyre i det spanska tronföljdskriget – på Plaza de España i centrala Barcelona.Polis blockerade ingången till det katalanska parlamentet när grupper av demonstranter bärande plakat om krav på självständighet närmade sig platsen.Vid tidigare års massdemonstrationer i samband med La Diada har ofta en miljon eller fler slutit upp. Splittringen bland regionens två stora separatistpartier väntas dock göra det svårare att sluta leden i år.Den sittande regionpresidenten Quim Torras parti Tillsammans för Katalonien har manat till konfrontation med Madrid om de tolv åtalade separatistledarna får fällande domar.– Vi skickar ett tydligt budskap: i dag är vårt mål oberoende, sade Torra. Men han fick tala utanför den officiella manifestationen sedan arrangörerna bett politiker att hålla sig borta från huvudscenen.Men koalitionspartnern ERC (Kataloniens republikanska vänster) har i stället öppnat för dialog med centralregeringen som är mindre fientligt inställd till separatisterna sedan socialistpartiet PSOE med premiärminister Pedro Sánchez i spetsen kom till makten förra sommaren.", "title": "Katalanska separatister visar sin styrka"},
{"contents": "Zaida Catalán och hennes amerikanska kollega Michael Sharp avrättades under ett FN-uppdrag i Kongo-Kinshasa i mars 2017.Journalisten Staffan Lindberg bevakade fallet som utrikesreporter på Aftonbladet och reste som första utländska reporter efter mordet till Kongo-Kinshasa för att söka efter sanningen. Han förstod tidigt att många fakta kring mordet tystades ner.– Det enda sättet att försöka nå fram till vad som hänt var att själv resa i Zaidas fotspår, säger Staffan Lindberg.Totalt har det blivit tre resor till Kongo-Kinshasa. I boken ”Mordet på Zaida Catalán” (Ordfront förlag) presenteras nu helt nya fakta kring mordet. Bland annat har Staffan Lindberg hittat ett möjligt mordmotiv genom att han har lyckats kartlägga Zaidas aktivitet de sista veckorna innan hon mördades.Vad både FN:s utredare och svensk polis har missat i sina utredningar är att Zaida Catalán använde sig av en hemlig inspelningspenna för att samla in bevis mot en politiker med nära band till regimen. – Zaida arbetade med att ta fram bevis mot den lokala politikern vars privata milis hade våldtagit 40 småflickor, säger Staffan Lindberg.Hennes plan var att låta en kongolesisk infiltratör beställa ett mord av milisledarna. Planen gick i lås.– På ljudupptagningarna lyckades infiltratören få milisledarna att snacka. Han frågade ”Är ni verkligen kapabla att mörda någon”. Då började de skryta om alla vidrigheter de gjort och tog på sig flera tidigare mord. Allt sparades på ljudfilerna i pennan. Det här visar hur långt Zaida var beredd att gå för att stoppa korruptionen i landet. Hon var besatt av att få mannen dömd. Det blev hennes död, säger Staffan Lindberg. Mordbeställningen iscensattes bara veckor innan Zaida kidnappades och senare sköts till döds i djungeln. När infiltratören lämnade tillbaka pennan till en annan FN-arbetare på plats var Zaida troligtvis redan död. Zaidas privata tillhörigheter skickades efter hennes död till mamman i Sverige. I en av väskorna låg pennan, som polisen måste ha missat. Långt senare talade Staffan Lindberg med mamman och lyckades spåra upp pennan. På den hittade han elva hittills okända ljudfiler.  Men det var bara en person som med säkerhet kunde berätta mer om innehållet, och vad som spelats in. Och den mannen var försvunnen.– Det ryktades om att han var död, men efter ett år lyckades jag spåra upp honom i Belgien. Det var en otrolig märklig känsla när vi möttes och började gå igenom innehållet på ljudfilerna, säger Staffan Lindberg.Enligt Staffan är det just Zaidas arbetssätt som är förklaringen till hennes död.– Mycket talar för att den här pennan är ett av skälen till varför Zaida kidnappades och mördades. Regimen var rädd för henne och gillade inte att hon försökte avslöja den korruption och de lagöverträdelser som befolkningen utsattes för. Hon gick mycket djupare i sin research och sina utredningar än någon annan, säger han.– Hon ville till varje pris förändra hur mäktiga politiker i Kongo kunde våldföra sig på befolkningen utan att straffas.  Men regimen såg henne som farlig och i slutänden ledde det till att hon mördades. Det är jag övertygad om, säger Staffan Lindberg. Är boken bara en mörk berättelse av ett hänsynslöst mord på en svensk kvinna? Nej, inte alls. Det är också en vacker skildring av människorättskämpen Zaida Catalán. Och det finns trots allt en strimma av hopp i berättelsen. Mannen som bar ansvaret för att 40 småflickor våldtogs i östra Kongo har fällts för brotten. Staffan lämnade senare in ljudfilerna från pennan, där milisen erkände flera mord, till poliser i Kongo som inte var korrumperade. – På ett sätt är det Zaidas förtjänst. Hennes mod är en anledningen till att han faktiskt fälldes. Det är mycket ovanligt att regimens män straffas, men här blev det faktiskt så.  ", "title": "Unik bevisning om mordet på Zaida Catalán i ny bok"},
{"contents": "En man i 20-årsåldern skadades i natt i en skottlossning i ett bostadsområde i Kristianstad. Polisen larmades av flera personer som hört höga smällar och när polisen ryckte ut hittades mannen med en skottskada i ett ben.Han fördes till sjukhus med ambulans och enligt uppgift från Centralsjukhuset i Kristianstad är hans skador lindriga.", "title": "Lindriga skador efter skott i Kristianstad"},
{"contents": "På fredagen sköts den kände advokaten med flera skott på en adress på Kungsholmen i Stockholm. Samma dag greps den kvinnliga toppjuristen. Under måndagen begärdes hon häktad för anstiftan till mordförsök.Under häktningsförhandlingen i tingsrätten gav kvinnan ett lugnt och självsäkert intryck. Tingsrätten ansåg inte att den bevisning som åklagare Lucas Eriksson lade fram höll, och toppjuristen försattes på fri fot.– Hon är glad för att hon släpptes, berättade hennes advokat Ola Salomonsson efteråt.Men Lucas Eriksson gav sig inte, och överklagade till Svea hovrätt. Han ville att toppjuristen skulle häktas ”i första hand så som på sannolika skäl misstänkt för anstiftan till försök till mord och i andra hand så som på skäligen misstänkt för angivet brott”, enligt dokument som skickats in till hovrätten.”Den utredning som presenterats är tillräcklig för i vart fall skälig misstanke”, går vidare att läsa.Men nu åker åklagaren på ett nytt bakslag – hovrätten beslutar att toppjuristen inte ska häktas. I beslutet står att “Hovrätten instämmer i tingsrättens bedömning att den misstänkte, på den utredning som åklagaren har presenterat, varken kan anses vara på sannolika skäl eller skäligen misstänkt för det brott åklagaren har angett”.– Jag vill inte kommentera det, säger Lucas Eriksson.Är toppjuristen fortfarande misstänkt?– Ja, ett hovrättsbeslut ändrar inte misstankarna. De kvarstår.Vad händer nu i utredningen?– Det har jag inga kommentarer till.I fredags, då polis och ambulans larmades om skjutningen, kunde den skadade advokaten själv berätta om vem han trodde låg bakom skotten – toppjuristen.Mordförsöket beskrivs som kulmen på en flerårig fejd mellan advokaten och toppjuristen, som några dagar före mordförsöket förlorade en rättstvist i Högsta domstolen.Advokaten uppges nu efter omständigheterna må bra.”Hans ambition är att komma tillbaka helt återställd inom en snar framtid”, skriver advokatbyrån där mannen arbetar i ett uttalande.", "title": "Beslut även från hovrätten: Toppjuristen fortsatt fri"},
{"contents": "Samtliga fem ungdomar inblandade i nattens olycka i Kramfors har förts till sjukhus efter olyckan vid 01-tiden i natt.Ungdomarna uppges vara mellan 15 och 19 år,  enligt Stefan Sundberg vid polisen. Scenerna vid platsen beskrivs som kaosartade där både ambulans, räddningstjänst och polis fanns tillsammans med chockade ungdomar och anhöriga.– Det var väldigt mycket folk på platsen, däribland anhöriga till de inblandade och andra intresserade, säger Stefan Sundberg. På Region Västernorrlands hemsida uppges att en ung kvinna är livshotande skadad efter olyckan, tre av ungdomarna av de inblandade ska ha ådragit sig allvarliga skador, medan en klarat sig med måttliga skador. Enligt polisen finns uppgifter som pekar på att frontalolyckan skedde efter någon form av lek när man ska ha kört mot varandra.– Det finns indikationer på att det ska vara så, men vi har inte hört de inblandade i och med att de vårdas på sjukhus. Det kommer att ta vid under dagen,  säger Stefan Sundberg.", "title": "Fem ungdomar till sjukhus efter bilolycka"},
{"contents": "Likvärdighetsbidraget innebär att landets skolhuvudmän delar på flera miljarder kronor i syfte att minska klyftorna mellan skolor och kommuner. De skolhuvudmän som har störst behov får en större andel av bidraget per elev.Men bidraget är villkorat. Kommunen eller den fristående huvudmannen får inte dra ned på sina egna undervisningskostnader samtidigt som de tar emot bidraget. Detta har hittills fått till följd att sju skolhuvudmän, ett företag och sex kommuner, blivit återbetalningsskyldiga. Beslut i fler ärenden väntas inom kort.Och uppföljningarna fortsätter. De huvudmän som nu granskas är kommunerna Ale, Hofors, Hylte, Hudiksvall och Vaggeryd. Vidare de fristående huvudmännen Al-Azharstiftelsen, Bellevueskolan AB, Elma Scool AB, Frihab AB, Global Bridge i Sverige AB, Korallens Friskola AB, Landskrona School of Sports AB, Montemini Hbgs Montessoriskola AB, Safirskolan AB i Göteborg och The Learning Lab i Stockholm AB.– Vi plockar ut huvudmän utifrån den kännedom vi har om deras ekonomiska status. Vi ska vara där det finns en hög risk för att man gjort fel med bidraget. Vi tror alltså att det finns en större risk att dessa huvudmän sänkt sina kostnader, säger enhetschef Andreas Spång vid Skolverket.Vad gäller Al-Azhar har stiftelsen blivit skyldig att betala tillbaka 1,1 miljoner kronor av andra bidrag den fått från Skolverket.Samtidigt som Skolverket gör sina granskningar har myndigheten också påpekat för regeringen att villkoren kan få oönskade effekter.– Det finns en ganska stor oro bland framför allt kommunala huvudmän, kopplad till en väntad lågkonjunktur. De kommuner som måste sänka sina kostnader, därför att de inte har råd med annat, vågar inte söka statsbidraget, säger Andreas Spång.Om kommuner med bättre ekonomi kan fortsätta att ta del av bidraget riskerar detta \"att förstärka ojämlikheten i finansieringen av skolan\", sammanfattade Skolverket i sin utvärdering i augusti.Utbildningsminister Anna Ekström (S) har aviserat att översyn av bidragsvillkoren, men mer än så är inte känt.– Om det blir en ändring av statsbidraget är det är rimligt att tro att det sker först vid årsskiftet, säger Andreas Spång.", "title": "Skolverket bidragsgranskar fler huvudmän"},
{"contents": "Två kvinnor i 60-årsåldern som var ute och cyklade i maj tog en genväg genom ett militärområde i Skövde. Nu bötfälls de för obehörigt tillträde till skyddsobjekt.Kvinnorna hade inte varit i området på många år, men mindes att man kunde cykla igenom det på den tiden. De tog sig in genom en olåst grind, och trodde att cykelbanan även nu fortsatte över militärområdet. Men på andra sidan av området gick det inte att komma ut.På väg tillbaka mot grinden cyklade kvinnorna vilse och tog kontakt med en militärpolis för att fråga om vägen.Skaraborgs tingsrätt anser att kvinnorna borde ha sett någon av de gula förbudsskyltarna och reagerat på att området var inhägnat, även om en grind stod olåst. De döms att betala 750 kronor var i böter. Rätten anser att dagsböter vore \"alltför strängt\".", "title": "Cyklister får böta för tur på militärområde"},
{"contents": "För drygt ett år sedan satte sig en då 15-årig tjej ensam utanför riksdagen i Stockholm och påbörjade en skolstrejk för klimatet.Nu är Greta Thunberg en världskändis och har fått följare över hela världen.                                                                                                                                                                                                                                              Enligt ”Fridays for Future” väntades dagens globala klimatstrejk bli den största någonsin, betydligt större än den i våras då omkring 2,3 miljoner människor deltog.Under fredagsmorgonen började bilder via hashtaggen #climatestrike delas från platser runt om i Australien. Enligt ABC deltog uppemot 300 000 personer i bland annat Sydney, Melbourne och Brisbane. Det är den största uppslutningen för klimatet någonsin i Australien. Bland annat deltog ”The Avengers”-skådespelaren Chris Hemsworth i ett av demonstrationstågen. ”Fantasiska bilder från hela Australien”, skrev Greta Thunberg på Instagram. Strejkerna fortsatte sedan västerut i takt med att solen gick upp. Från mängder av platser runt om världen strömmade det in bilder på demonstrationer som samlat tiotusentals människor, bland annat i Berlin där folk gick runt med stora plakat med texten ”Danke Greta”. I Stockholm startade klimatstrejken på Mynttorget i Gamla stan klockan 13 och sedan marscherade tusentals personer upp till Medborgarplatsen på Södermalm. Under fredagskvällen, svensk tid, marscherade hundratusentals personer i New York till Battery Park på södra Manhattan där Greta Thunberg och ett antal andra ungdomsaktivister talade. Alla elever i New Yorks kommunala skolor hade fått giltig frånvaro och tilläts att delta i strejken, uppger NYC Public Schools på twitter.Flera företag – exempelvis Ben & Jerrys och Lush – stängde butikerna i solidaritet med klimatstrejken och uppmanade sina anställda att delta, enligt Washington Post.Vid 23-tiden intog Greta Thunberg, 16, scenen i Battery Park.”Det uppskattade antalet i New York är över 250 000. De har stängt parken eftersom det var för mycket folk. Snart ska jag tala”, skrev hon på Twitter precis innan hon mötte massorna.Greta Thunberg riktade sig till de makthavare som med start på måndag samlas i New York för toppmöte om klimatkrisen. Hon är själv en av talarna och runt 60 av världens ledare väntas till mötet.– Världens ögon är riktade på dem. De har chansen att visa ledarskap, att visa att de verkligen hör oss, sa 16-åringen från scenen.– Tror ni att de hör oss?”Nej”, svarade publiken i Battery Park.Greta Thunberg log:– Vi ska se till att de hör oss. Förändringen kommer, oavsett om de gillar det eller inte.Aftonbladet Daily om vad det är som gör att Gretas rörelse har vuxit sig så här stor, varför den lockar massor av demonstranter i länder världen över och varför manifestationerna i Sverige fortfarande är förhållandevis små.", "title": "Greta Thunberg höll tal i New York: ”Tror ni de hör oss?”"},
{"contents": "Aysha var på väg hem från köpcentret Mall of Scandinavia i Solna, norr om Stockholm när hon tillsammans med sin vän fick syn på ett bråk mellan två personer, ett butiksbiträde och en misstänkt butikstjuv. När bråket blev våldsamt larmade hon polisen eftersom det inte fanns några ordningsvakter inom synhåll.  – I samma stund som jag förklarat vad som hänt för polisen kom ett gäng ordningsvakter till platsen. De grep tag i den misstänkta butikstjuven som blödde och förde bort honom, berättar Aysha för Aftonbladet.  Polisen i telefonen bad Aysha att lämna över sin telefon till en av ordningsvakterna.En av vakterna tog emot telefonen och i väntan på att få tillbaka den kom förbipasserande och undrade om vad som hade hänt. Hon berättade om bråket men möttes då av en annan vakt som sa till henne att hålla tyst och lämna platsen. När hon vägrade kom vakten närmare henne och höjde tonen: – ”Om du inte går härifrån nu så ska du få se vad jag ska göra”, sa vakten, berättar Aysha. Hon förklarade att hon väntade på sin telefon och bad vakten att lämna henne ifred. Vakten grep då tag i hennes högra arm och vred runt den. Han ska sedan ha släpat bort henne en bit och trampat på hennes högra fot.– Jag fick panik, han är en vakt och ska ju skydda mig. Jag gjorde inget fel. Ska jag behöva vara rädd nu och inte våga ingripa när något fel händer? Det är inte så jag vill leva, säger Aysha. Efter händelsen fick Aysha blåmärken och rivsår på armen. Hon har även polisanmält händelsen. Men i brist på bevis lades förundersökningen ner. Hon har inte kunnat äta eller sova efter händelsen och berättar att hon fortfarande har ont i kroppen.  – Jag har tre barn och har inte kunnat leka med dem på grund av smärta i armen. Jag har ställt in jobb och andra saker och mått dåligt, berättar Aysha.   Centrumchefen för Mall of Scandinavia, Sofia Rundström bekräftar att ordningsvakten inte arbetar kvar i köpcentret och att han är under internutredning. Väktarbolaget Nokas ansvarar för ordningsvakterna i köpcentret.– Just nu håller vi på med en intern utredning kring den händelsen för att ta reda på om det begåtts några fel eller inte, säger Mikael Högberg, operativ chef på Nokas. ", "title": "Aysha, 34, blev attackerad av ordningsvakt mitt i köpcentret"},
{"contents": "Larmet om att flera personer rymt från Migrationsverket kom vid 03.01 under natten mot söndagen.– Omkring tolv personer hade rymt. De har fångat in tre i alla fall, säger Anders Mattsson, vakthavande befäl vid polisen, vid 05-tiden.Senare under morgonen hade ytterligare tre av rymmarna lokaliserats, och sex var fortfarande på fri fot. Man ska ha tagit sig ut från förvaret sedan någon krossat ett fönster på boendet. Därefter ska de tolv personerna rymt till fots. Ett antal polispatruller söker efter personerna i Märstatrakten norr om Stockholm. Hundpatrull och helikopter deltar i sökandet. Minst 30 polisbilar ska ha deltagit i sökandet. – Vi hade väldigt många polisresurser där uppe, vilket berodde på en ren slump då det fanns en större resurs i samband med en trafikinsats i närheten, säger Mats Almquist, vakthavande befäl vid Stockholmspolisen. De brottsmisstankar som är aktuella i samband med rymningen är den skadegörelse som någon utfört i samband med att ett fönster krossats på förvaret. Rymningen i sig är inte olaglig. Enligt polisen har man inte fått någon indikation på att någon av de förrymda ska utgöra en fara för allmänheten. ", "title": "Rymning från förvaret i Märsta – polisinsats"},
{"contents": "Samtliga åtta skolor och förskolor i Valdemarsviks kommun håller stängt under torsdagen. Anledningen är ett hot som riktas mot verksamheterna.– Det är ett skriftligt hot som vi bedömer som grovt och tar på största allvar, säger Monika Hallberg, kommunchef på Valdemarsviks kommun.Vidare berättar hon att det inte handlar om något bombhot, men att händelsen har polisanmälts. Under onsdagskvällen informerades vårdnadshavare om att deras barn kommer få stanna hemma från skolan på torsdag, vilket Norrköpings Tidningar var först att rapportera. Åtgärden kommer efter beslut från kommunen och inte på uppmaning av polisen, enligt Monika Hallberg. – Besked om ett hot skapar en viss oro och osäkerhet. Vi tar det här på största allvar och därför har vi bestämt att vi håller stänger under morgondagen.Förhoppningen är att skolorna ska kunna öppna igen på fredag. Då är planen att även ha väktare på plats.– Lärare och rektorer kommer finns på plats imorgon för att förbereda en trygg och säker skolgång. Sedan kommer vi ta in väktare för att förstärka och säkerställa att vi har en trygg plats för både elever och lärare på fredag.Det här är inte första gången som det skickas hotbrev till Valdemarsviks kommun. I mars fick kommunen ett brev med posten som betraktades som så pass allvarligt att kommunhuset Strömsvik hölls stängt i ett par dagar. ", "title": "Alla skolor i Valdemarsvik stängs efter hot"},
{"contents": "Larmet om branden kom in vid 10-tiden. Enligt räddningstjänsten i Västra Skaraborg rörde det sig om en fabriksbrand i en hög byggnad i ett industriområde i Lidköping. Bilder från platsen visade hur svart rök välldue t från Fazers industriområde. Branden ska ha uppstått i en kvarn.– Det ryker kraftigt och vi har inte lokaliserat brandkällan. Det är en större byggnad med flera våningar. Rökdykare är inne och arbetar. Än har vi inte koll på läget, sa Joakim Ramåker, operativ chef vid räddningstjänsten Västra Skaraborg vid 10.40. Ingen skadades i samband med branden.Vid 12-tiden var branden under kontroll. Under eftermiddagen var den helt släckt. ", "title": "Kraftig rökutveckling vid fabriksbrand"},
{"contents": "Mot slutet av graviditeten kände Caroline Hellsten, 30, på sig att något inte stod rätt till. – Hon var rädd, och hon sa flera gånger till mig att det inte skulle gå bra, säger sambon Nicklas Carlsson. – Två morgnar i rad innan hon åkte in till sjukhuset för att föda berättade Caroline att hon drömt att hon lämnade mig. Jag frågade vad hon trodde att det betydde, men hon ville inte riktigt svara. 2016 fick paret sitt första barn. Förlossningen drog ut på tiden, men till slut födde Caroline dottern Nova vaginalt.Den här gången upplevde hon starkare smärtor när det beräknade födelsedatumet kom närmare. – Hon berättade för barnmorskorna om sina känslor, men de viftade bara bort det, säger Nicklas. När Caroline gått mer än tio dagar över tiden fick hon kraftiga blödningar. Hon blev inlagd på Mälarsjukhuset i Eskilstuna, där sonen William förlöstes med akut kejsarsnitt. Caroline återfick aldrig medvetandet efter operationen. En dryg vecka senare stängde läkarna av respiratorn. Två barn förlorade sin mamma, och Nicklas sin livskamrat.– Jag kände mig helt tom. Det var som att hela livet rycktes bort under mina fötter.⁠Flera av väggarna i familjens hus utanför Eskilstuna pryds av fotografier på Caroline. Men treåriga Nova vill ändå ha pappa Nicklas hjälp när hon ska teckna en mor som inte längre finns. – Vad hade mamma för hår? Var det som mitt? frågar hon på ett barns bekymmerslösa vis. På bordet framför henne ligger ett papper. Nova ritar en oval form med en grön penna. Det är Carolines ansikte.– Ja, det såg ungefär ut som ditt hår gör, säger Nicklas. Hans blick är märkt av sorg och utmattning. Under det dryga år som gått sedan Caroline dog har han vid sidan av att försöka hålla ihop sig själv och hushållet också tvingats kämpa mot myndigheterna. – Jag har försökt få hjälp så många gånger, men de har bara gett mig kalla handen. Det känns som att hela samhället har vänt oss ryggen. – Om Carro var här skulle hon ha varit så förbannad. Hon avskydde när folk blev felaktigt behandlade.⁠När Caroline kom in till förlossningsavdelningen på Mälarsjukhuset blev hon undersökt av en läkare. I journalen noterade läkaren att det kunde misstänkas att 30-åringen drabbats av kantavlossning. Det innebär att moderkakan lossnar från livmoderväggen för tidigt, något som kan vara livsfarligt både för barnet och mamman. – Barnmorskan var i kontakt med läkaren som hade bakjour men han sa bara att de skulle fortsätta med att försöka få igång förlossningen. Inte ens när barnets hjärtaktivitet gick ner så kom läkaren för att undersöka Caroline. Han sa bara att vi skulle vänta lite till, säger Nicklas. Efter några timmar fick Caroline svårt att andas. Barnmorskan undersökte henne vaginalt, och slog larm om att ett akut kejsarsnitt skulle genomföras. – De tog ut William men sedan fick Caroline hjärtstopp. De fick igång hjärtat igen, men det stannade två gånger till.Det skulle visa sig att hon drabbats av fostervattenemboli. Det är ett mycket allvarligt tillstånd, där fostervatten kommit in i mammans blodomlopp. Detta leder till en svår allergisk reaktion. Vid det här laget var situationen kritisk för Caroline. Och läget försämrades snabbt. – Hon blödde så mycket att det satte igång en chockreaktion där blodet började koagulera i kärlen. Det gjorde att hon fick massor av blodproppar.Först när läkarna opererat bort Carolines livmoder upphörde blödningen. Hon kopplades till en respirator, och blev stabilare. – När jag pratade med henne slog hennes hjärta snabbare. Det kändes hoppfullt att hon på något sätt var medveten om att jag var där, säger Nicklas. Men efter ungefär en vecka slutade Caroline att reagera på stimuli. En röntgenundersökning visade att hon inte hade någon hjärnaktivitet. När 24 timmar hade gått stängde läkarna av apparaterna som hjälpte henne att andas.– Jag tror att det var en propp i hjärnan som gjorde att hon dog. Men ingen har kunnat förklara för mig i detalj vad som hände. ⁠Nicklas är mycket kritisk till hur vården, kommunen och Försäkringskassan agerat efter Carolines död. – Kvinnokliniken gjorde ingenting för att hjälpa oss. De vill inte ens anmäla det som hänt, och jag fick kämpa i ett halvår för att få de dokument jag behövde för att ordna med allt det praktiska. Från Eskilstuna kommun hörde Nicklas ingenting på flera veckor, trots att faderskapet inte var formellt fastställt. Det ledde till att Försäkringskassan inte betalade ut barnbidrag under tre månader. – När jag sa att pengarna skulle betalas till mig sa en handläggare: ”Vi får väl se vad mamman säger om det”. Jag förstår inte hur de kan ha så dålig koll. Försäkringskassan skyller på socialnämnden och kommunen skyller på Försäkringskassan. Det ska se till barnens bästa, men i själva verket fokuserar de bara på vad som är bäst för dem. – Jag har känt mig ifrågasatt hela tiden, och jag är säker på att det till stor del är på grund av att jag är man. Det känns så förnedrande.Utifrån sina erfarenheter befarar Nicklas att hans familjs historia kommer att upprepa sig.– Vi bestraffas dubbelt. Först dog Caroline, och sedan blev vi sparkade på av dem som borde hjälpa oss. Det är horribelt. – Det känns som att de inte tar det som hänt på allvar. De vill inte gå tillbaka och undersöka vad som blev fel, och då kommer det att ske igen. ►  Fostervattenemboli är ett tillstånd som innebär att fostervatten kommer in i mammans blodomlopp. Det orsakar en akut allergisk reaktion.► Den drabbade insjuknar ofta snabbt. Fostervattenemboli kan leda till att mamman slutar andas, får hjärtstopp och kraftiga blödningar eller blodproppar.► Fostervattenemboli är mycket ovanligt. Det inträffar omkring två till åtta gånger på 100 000 graviditeter.Källa: Vårdfokus ", "title": "Caroline dog efter förlossningen: ”Hon skulle ha varit så förbannad”"},
{"contents": "✓ Misshandeln filmades ✓ ”Rev, slog och sparkade”", "title": "12-årig flicka blev brutalt misshandlad i centrala Uppsala"},
{"contents": "Aftonbladet har i “Maktens kvitton” gått igenom hundratusentals handlingar hos riksdagsförvaltningen och granskat olika ersättningar som riksdagsledamöterna har fått.Handlingarna omfattar bland annat samtliga reseräkningar för ledamöterna under förra mandatperioden och politikernas ersättningskrav för boenden i Stockholm.Granskningen inleddes i april 2018 och har skakat om det politiska Sverige.När det två första avslöjandena publicerades i augusti samma år avgick två ledamöter – på mindre än 24 timmar.Både M-ledamoten Michael Svensson och KD-ledamoten Penilla Gunther lämnade efter avslöjanden om hur de missbrukat skattemedel.– Det är otroligt allvarligt när man agerar på det här sättet, sa KD:s partiledare Ebba Busch Thor om sin partikollega Gunther.Några veckor senare avgick även KD-toppen Caroline Szyber, som var ordförande i civilutskottet, efter flera avslöjande om hur skattebetalarna fått stå för boendekostnader för hennes familjemedlemmar i Rom, Venedig och under ett sommarbröllop på västkusten.Redan i samband med de första avslöjandena ville samtliga partiledare skärpa kontrollerna.– Det är väl rimligen en fråga för riksdagsförvaltningen ytterst, uppenbarligen behövs något, sa statsminister Stefan Löfven (S).Sedan dess har “Maktens kvitton” lett till att Särskilda åklagarkammaren har inlett sex förundersökningar om misstänkta bedrägerier mot sex politiker.I september 2019 kom det första åtalet, något mycket ovanligt. Den före detta SD-ledamoten Stefan Jakobsson åtalades för omkring 40 olika bedrägeritillfällen efter att ha utnyttjat skattemedel till en rad privata utgifter under sin tid som riksdagsledamot.Jakobsson satt även i riksdagens utbildningsutskott, hade varit suppleant i justitieutskottet, och nämndes som en tänkbar efterträdare till Jimmie Åkesson.Men Jakobsson drog tillbaka sin kandidatur under valrörelsen.– Stefan Jakobsson har fram tills nu varit en kandidat till riksdagen. Hans förtroende är riktigt skadat. Både inom partiet och utom. Reaktionerna är med all rätt väldigt starka på det som han har gjort, sa SD:s partiledare Jimmie Åkesson.Just nu pågår ytterligare tre förundersökningar. En som utreds av Särskilda åklagarkammaren är den tidigare L-ledamoten Emma Carlsson Löfdahl.Aftonbladet avslöjade i mars 2019 hur Carlsson Löfdahl under sex år hyrt en övernattningslägenhet i Stockholm - av sin egen make. Genom sitt upplägg hade Carlsson Löfdahl sammanlagt fått 463 000 kronor i bidrag från riksdagen för att betala hyror till maken.Carlsson Löfdahl intygade för riksdagen att hon betalade 13 000 kronor i månaden till maken, trots att månadsavgiften för makens bostadsrätt var drygt 2 000 kronor.Etter Aftonbladets avslöjanden tvingades Carlsson Löfdahl lämna Liberalerna.– Hon har agerat mycket olämpligt och förtroendeskadligt och bör omedelbart avgå, sa L-s dåvarande partiledare Jan Björklund.Men Carlsson Löfdahl valde att sitta kvar i riksdagen som politisk vilde.Affären skakade om Liberalerna och i SvD/Sifos marsmätning, som gjordes i samband med avslöjandet, fick partiet rekordlåga 3,3 procent.När åklagaren inledde sin förundersökning valde Carlsson Löfdahl att ta en time out.Under de följande sex månaderna plockade hon ut över 400 000 kronor – utan att arbeta.– Jag tycker att det är ganska tydligt att det är förtroendeskadligt om man tydligt säger att man inte kommer delta i riksdagsarbetet och ändå fortsätter uppbära arvode, sa talman Andreas Norlen.Moderaternas toppnamn Erik Bengtzboe, talesperson för arbetsmarknadsfrågor, vice ordförande i arbetsmarknadsutskottet och tidigare Muf-ordförande, avgick också under 2019 och utreds nu för misstänkt bedrägeri.Bengtzboe bor med fru och barn i en bostadsrätt i Stockholm, men hade varit folkbokförd i pojkrummet hos sin mamma i Nyköping.Genom sitt upplägg hade kunnat plocka ut 158 000 kronor i bidrag.– Hans personliga trovärdighet har tagit allvarlig skada av den senaste tidens uppmärksamhet kring riksdagens ersättning för hans boenden. Erik Bengtzboe kommer nu att fokusera på att rätta till dessa felaktigheter och försöka reparera sitt politiska förtroende inom och utom Moderaterna, sa partiledaren Ulf Kristersson i ett uttalande i samband med Bengtzboes avgång.Även SD-ledamoten Patrick Reslow, som gick över från Moderaterna under 2017, utreds för misstänkt bedrägeri. Strax före sommaren delgavs han misstanke för sju bedrägerier – efter att vid en mängd tillfällen ha bokat dyra boenden åt hela sin familj och låtit skattebetalarna stå för hela notan.Förundersökningen har snart pågått i ett år.– Vi väntar på att åklagaren ska fatta beslut i åtalsfrågan, sa Jan-Anders Hybelius, som är Reslows försvarsadvokat, i september.Reslow är en av dem som gjort av med mest pengar på resor och bodde bland annat med sin familj i Singapore på lyxhotell för 32 000 kronor.Notan gick till skattebetalarna och när Aftonbladet konfronterade Reslow förnekade han att familjen hade varit med i Singapore.– Jag var där själv, sa han i en tv-intervju.Men av polisutredningen framgår att Reslow ljög – familjen var med.Men trots att Reslow bröt mot reglerna när han inte gjorde avdrag för sin familj har åklagaren lagt ner utredningen när det gäller Singapore-resan.Efter Aftonbladets avslöjandena om hur ledamöter plockat ut felaktiga ersättningar har det ställts allt fler krav på en ny lagstiftning – en ”lex Maktens kvitton”. – Det förefaller mig uppenbart att man måste skärpa kontrollen. Dock tycker jag att det är mycket sorgligt att man anser att det är nödvändigt. Det visar på en tilltagande upplösning av riksdagsledamöternas personliga moral, sa Inga Britt Ahlenius, tidigare chef för FN:s internrevision.Flera ledarskribenter och statsvetare har efterlyst en ny lagstiftning. – Ja, jag tycker att det är angeläget att strama upp regelverket. Inte minst att försöka reparera de skador som alla dessa affärer har vållat förtroende för riksdagsmän, statstjänsteman och förvaltningen överhuvudtaget, sa statsvetaren Marja Lemne.I augusti ville samtliga partier ändra regelverket så att en ledamot inte ska kunna plocka ut fullt arvode om man inte arbetar. Partierna öppnade även för att skärpa kontrollerna av ledamöternas ersättningar.“Kontrollen ska vara noggrann och ändamålsenlig. Granskningen visar på att det finns brister som bör åtgärdas”, skrev Moderaterna i en kommentar.Och avslöjandena i “Maktens kvitton” kommer sannolikt att få varaktiga följder i form av en ny lagstiftning.I juni 2019 inleddes en utredning som kan hindra ledamöter från att få ut arvode utan att arbeta.I direktiven till utredningen står det:“Det kan då framstå som provocerande om en riksdagsledamot dessförinnan under lång tid på eget initiativ tydligt har valt att inte alls delta i riksdagsarbetet, utan att det påverkat ledamotens arvode eller medfört andra ekonomiska konsekvenser”.– Det är framför allt fallet med Emma Carlsson Löfdahl. Det är mest hon som har aktualiserat det, sa Hans Hegeland, sekreterare i utredningen.Riksdagen har även inlett ytterligare en utredning. I slutet av september 2019 presenterade riksdagsdirektören sina direktiv, som handlar om hur riksdagen ska hantera och reglera ledamöternas ersättningar. Den utredningen ska titta på många av de brister som har avslöjats i Aftonbladet.Utredningen leds av justitierådet Erik Nymansson och ska bland annat överväga om det behövs strängare regler för riksdagsledamöterna och behoven av stickprovskontroller, sanktioner med olika förbud samt regler för återkrav av felaktigt utbetalda ersättningar.Utredningen ska också titta på om ersättningen för övernattningsbostäder behöver regleras.Båda utredningarna har initierats efter “Maktens kvitton”.I Aftonbladets granskning har ledamöternas ersättningar gåtts igenom systematiskt och kombinerats med en tidskrävande kartläggning av politikerna i sociala medier.Granskningen har inspirerat flera andra redaktioner att göra liknande granskningar.I Norge inledde den näst största tidningen, Aftenposten, en egen granskning av politikernas reseräkningar.Och även där avslöjades misstänkt brottslighet i Stortinget.– Fremskrittspartiet Mazyar Keshvari anklagas för allvarligt bedrägeri, som har en straff på sex års fängelse. Keshvari har erkänt att han felaktigt har levererat falska reseräkningar för 450 000 och har lovat att återbetala pengarna. Och Arbetarpartiets Hege Haugeland Liadal blev polisanmäld av Stortinget efter våra avslöjanden, säger Henning Carr Ekroll, nyhetschef på Aftenposten och en av journalisterna bakom granskningen. Aftonbladets avslöjanden under 2018 och 2019 har väckt enormt starka reaktioner. Hittills har det publicerats över 110 artiklar, som har haft över 17 miljoner sidvisningar.“Maktens kvitton” har nominerats till ett flertal prestigefulla priser – och vunnit en INMA-award, som brukar kallas för medievärldens Oscar, i New York. Enligt juryns motivering var granskningen ”perfekt genomförd, oerhört imponerande, journalistik när den är som bäst”.Enligt talman Andreas Norlen har “Maktens kvitton” haft en stor påverkan på riksdagen:– Det är uppenbart att de här avslöjandena riskerar att skada förtroendet för riksdagen som institution och riksdagens ledamöter generellt och det tycker jag är mycket bekymmersamt.Samtidigt menar Norlen att granskningen fyllt en viktig funktion:– Jag tycker det här är ett tydligt exempel när media gör demokratin en tjänst och tillför nya perspektiv som kanske inte annars hade kommit i dagen.► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarna", "title": "Maktens kvitton – granskningen som förändrade riksdagen"},
{"contents": "Efter gårdagens skjutning med automatvapen i Nacka kallade Stockholmspolisen under måndagen till en presskonferens. Polisen uppger att de två personer som sköts igår skadades allvarligt. Enligt Aftonbladets uppgifter sköts en taxichaufför i samband med att tre män försökte fly platsen. En annan person skadades inne i en lägenhet. Flera lägenheter ska ha träffats av kulor.– Det mord som genomfördes i Råcksta hade samma mål som skjutningen i Nacka, säger Carolina Paasikivi, polisområdeschef  Stockholm syd.Mordet i Råcksta var det där 18-åriga Ndella Jack sköts till döds.Männen som var måltavla för skjutningen ska ha lurats in i situationen, enligt Aftonbladets uppgifter. Uppemot 15 skott med kraftig ammunition ska ha avlossats, därefter två skott av lägre kaliber.Enligt Aftonbladets uppgifter har en silverfärgad Audi setts lämna platsen efteråt.Polisen säger sig ha en god bild av de inblandade – men är i stort behov av tips och hjälp.– Oavsett om de är offer eller gärningspersoner så samarbetar de inte med oss, de pratar inte med oss. Det gör att vi är extremt beroende av allmänhetens hjälp.– Det är vi som kommer lösa det här tillsammans. Polisen gör det inte själv, och de inblandade samarbetar inte med oss, fortsätter Carolina Paasikivi.Poliskommissarie Gunnar Appelgren konstaterar att det är ett mycket allvarligt läge när det gäller antal döda genom skjutvapenvåld i Stockholm i år.– Vi har en situation som vi inte haft tidigare. Vi har just nu 14 döda i år, säger Gunnar Appelgren.Ulf Johansson säger att skjutvapenvåldet är Region Stockholms absolut högst prioriterade uppgift. Just nu råder ett mycket allvarligt konfliktläge i Stockholms kriminella kretsar, enligt rikspolischefen. Den stora tillgången på automatvapen gör läget än mer allvarligt.– Våldet är väsentligt grövre i dag än för fem, sex år sedan, säger kommissarie Gunnar Appelgren.Polisen säger sig ha förhindrat mord vid ett antal tillfällen, genom en nära bevakning av de gängkriminella. Gunnar Appelgrens hypotes är att man lyckats avvärja ”spontana” skjutningar, men inte klarar de planerade.Regionpolischef Ulf Johansson säger att han inte kan vara nöjd med situationen, men anser att man ligger rätt med de åtgärder som vidtagits. Han säger att polisen ökat tillslagen av skjutvapen och narkotika.– Det kommer sannolikt ta tid att vända det här. Men vi måste vara fast beslutna om att göra det och jag tycker att vi har en bra plan, säger Ulf Johansson.Söndagens händelse i Nacka innebär att tre personer dött eller skadats när gärningsmän varit ute efter att skjuta mannen i 35-årsåldern som Aftonbladet tidigare rapporterat om.Och risken är överhängande för nya försök.– Det är väldigt svårt att förutse var man kommer att hamna i det här. Då gäller det att vara så nära som möjligt den potentiella våldsmannen. Det är vår största utmaningen i det här, säger Ulf Johansson.Finns det skäl för allmänheten att känna oro, frågar Aftonbladets reporter på plats.– Jag förstår mycket väl den oro som uppkommer när det blir den här typen av grova våldsbrott på offentlig plats. Jag tycker ändå att man ska beakta sannolikheten, den är trots allt väldigt låg i svenska samhället, att man ska drabbats av det här. Förhöjd uppmärksamhet är alltid bra, men jag tycker inte man ska vara rädd, säger Ulf Johansson.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Polisen kopplar skjutning i Nacka till mordet på Ndella, 18"},
{"contents": "Polisen larmades vid 22.01 på onsdagen till stadsdelen Gränby.Gärningsmannen kom över kontanter och flydde från platsen på cykel.I samband med rånet använde mannen en pistol som han avfyrade i taket, skriver polisen på sin hemsida.Ingen person skadades vid händelsen.Flera polispatruller ryckte ut till platsen, men ingen misstänkt gärningsman har gripits.Brottsplatsen spärrades av för en teknisk undersökning.Brottet rubriceras som grovt rån.", "title": "Rånare sköt i taket vid rån i Uppsala"},
{"contents": "✓ Så upplevde han attacken ✓ Livet med en arm ✓ Målet för framtiden", "title": "Lars, 79, fick armen avbiten av krokodil på Skansenakvariet"},
{"contents": "Aftonbladets och Viafrees granskande program 200 sekunder har tidigare avslöjat hur Sverigedemokraternas starke man i Stockholm – Peter Wallmark – anställt sig själv och sin fru som politiska sekreterare. På så vis får han både lön som politisk sekreterare och arvode som förtroendevald. Christina Wallmark förlorade tidigare i år sin anställning efter 200 sekunders granskning.Nu bryter flera tidigare ledamöter i partiet tystnaden kring turerna – och riktar skarp kritik mot ordföranden Peter Wallmark.De berättar att skattepengar har gått till privata utgifter och att de vägrat skriva på årsredovisningen för att de inte få se underlag. Det handlar om kommunalt partistöd på flera miljoner kronor. En av dem var tidigare kassör i partiet. Hon hävdar nu att hennes namnteckning på redovisningen av skattepengarna till kommunen för 2017 är förfalskad – se hela intervjun i 200 sekunder.Peter Wallmark har tillbakavisat anklagelserna. Se hur han undviker att svara på 200 sekunders frågor i tv-inslaget.", "title": "Konfronteras om nya anklagelser – då flyr SD-toppen"},
{"contents": "Första larmet kom klockan 02.41. Explosionen hördes över stora delar av Lund.– Många ringde om en hög smäll, vi fick in 17 samtal om händelsen på kort tid. Det har skett en explosion och är skador på en byggnad. En skadad person har förts till sjukhus i ambulans. Jag har inga uppgifter om skadeläget, säger Mia Lorén.Explosionen inträffade på Stora Södergatan. Ett vittne uppger för Aftonbladet att det är glassplitter på gatan.– Jag ser 9–10 polisbilar, polishundar och en brandbil, sa han kort efter explosionen.Joel Johansson, inre befäl vid räddningstjänsten, uppger att det handlar om en kraftig explosion.– Vi anlände samtidigt som ambulansen. De fokuserade på den skadade personen som åkte in till sjukhus, säger han.Explosionen har enligt räddningstjänsten skett i ett trevåningshus med butikslokaler i gatuplan och bostäder ovanför.– Vi fokuserade på att undersöka skadorna på huset och eventuell rasrisk. Största skadorna är på en livsmedelsbutik, dörr och fönster har blåsts ut. Det har även uppstått en vattenläcka i byggnaden. Vi stängde av vattnet ute i gatan, i samråd med polisen ville vi inte gå in i byggnaden, säger Joel Johansson.Han uppger också att polisen har begärt att bombgruppen ska komma till platsen.– Vi hjälper polisen att etablera kontakt med boende i huset där explosionen inträffade och i huset bredvid.Vittnet som Aftonbladet talat med satt på en trappa utanför en restaurang i närheten när explosionen inträffade:– Det vibrerade i marken och kändes i kroppen. Det var en väldigt kraftig smäll. Jag såg en skadad kvinna som var blodig i ansiktet och låg på gatan bland glassplittret. Enligt frilansfotografen Mikael Nilsson, som är på plats på Stora Södergatan, har explosion inte orsakat någon brand i butiken.– Den är utblåst. Glassplitter och delar av fasaden ligger ute på gatan. Mängder av fönsterrutor har även krossats i husen på andra sidan gatan, säger han.Julia, 24, bor i ett hus precis bredvid och vaknade av explosionen.– Det var den största smäll jag någonsin hört. Det skakade i hela lägenheten, jag trodde jag drömde först och var helt stirrig eftersom jag inte fattade vad som hänt, säger hon.Hon väckte sin sambo och sa att det hänt något allvarligt.– Jag hörde en kvinna skrika jättehögt nere från gatan.Plötsligt såg Julia att det var blod i lägenheten.– Min sambo hade trampat i glasskärvor. Tavlorna hade åkt ner från väggarna. Det var ingen fara, men man får ändå panik när man ser blod och inte vet vad som har hänt.", "title": "Stor insats efter explosion i Lund – en till sjukhus"},
{"contents": "Ingen av poliserna skadades fysiskt i samband med attacken. Poliserna åkte till adressen, ett flerfamiljshus i Hällefors kommun, för att hämta in mannen till förhör, enligt polisens presstalesperson. – I samband med det gör han utfall med kniven, säger Stefan Wickberg, presstalesperson vid polisen region Bergslagen. Enligt polisens uppgifter försökte mannen hugga polismännen. – Mannen förskansar sig sedan i en bostad. Vår ambition är att få ut honom på ett så säkert sätt som möjligt, säger Wickberg. Efter att patrullen larmade om att de anfölls inleddes en stor polisinsats. – Vi pratar om resurser som är specialutbildade för att hantera sådana här funktioner, säger Wickberg. Även förhandlare finns på plats för att försöka få ut mannen från lägenheten. Polisen kunde till en början inte säga varför mannen skulle hämtas till förhör. Drygt åtta timmar efter att dramat inleddes kunde mannen till sist gripas. Vid 16-tiden uppger polisen att de forcerat mannens lägenhetsdörr och att han därefter kunde gripas.Mannen är nu misstänkt för försök till grovt våld mot tjänsteman.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Försökte hugga poliser med kniv – stor insats"},
{"contents": "Klockan 10.55 på fredagsförmiddagen kom larmet om en misshandel på Södermalm i centrala Stockholm. En man och en kvinna har skadats i samband med händelsen, som utreds som grov misshandel. Enligt polisen har mannen stickskador i benet medan kvinnan blivit sparkad.Båda personerna har först till sjukhus med ambulans. Skadeläget är oklart i nuläget. Två personer har gripits i närområdet av ordningsvakter. Aftonbladet har varit i kontakt med vittnen på platsen. – Min lillebror går i skolan bredvid så jag blev lite rädd, säger ett vittne. – Det var ganska mycket folk på plats som stod och kollade. Då hörde jag att de sa att det var någon vuxen som var knivskuren som hade sprungit ut från Mariatorgets tunnelbanestation, fortsätter vittnet. ✓ Texten uppdateras.", "title": "Person knivhuggen i centrala Stockholm"},
{"contents": "Värmen ska göra comeback, sägs det.Högtrycksryggen som ska dra in över landet ska ge lokala temperaturer på drygt 20 grader.Men först: ett smakprov på vintern.I Värmlands mest nordliga delar har det snöat hela dagen, enligt Dan Norström vid Långbergets sporthotell i Sysslebäck i Torsby kommun. – När jag kom hit i morse vid kvart i åtta kom de första flingorna. Sedan vräkte det ner. Nu är det vitt överallt och har kommit fem till sex centimeter, säger Dan Norström. Normalt sett brukar man få vänta på november och stabilt kyligare väder innan snön lägger sig. Dan Norström tror dock inte att snön är här för att stanna. – Nej, det ska ju bli varmt i helgen, så det lär försvinna. När han publicerade bilderna på Facebook märktes entusiasmen inför vinterns antåg.– Ja, de var glada. ”Fram med skidorna”, skrev nån. Folk blir ju sugna. Men skidorna får vara kvar inomhus, åtminstone några veckor till. – Vi har ett kylsystem på 5 kilometer där vi lägger ut snö så fort det blivit kallt. Något år hade vi 4,5 kilometer naturspår redan i oktober, men den här snön är nog det tidigaste jag sett, säger Dan Norström. ", "title": "Snö i Värmland – ”tidigaste på 20 år”"},
{"contents": "Polisen fick larm om skottlossning i Nacka vid 20.57 på söndagen.De skadade personerna hittades på två olika ställen – i en bil och i en bostad. Polisen bekräftar skottlossning, men uppger att det inte är helt fastställt hur personerna skadats.– Vi kan konstatera att det skjutits, men exakt hur de skadade fått sina skador, det är för tidigt att säga det, säger Carina Skagerlind, presstalesperson vid polisen.Båda fördes i ambulans till sjukhus.– Jag har ingen uppdatering på skadorna, säger Carina Skagerlind.Vid en av händelserna ska ett flerfamiljshus ha blivit beskjutet med automateld, enligt uppgifter till Aftonbladet. Personen som hittades skadad i en lägenhet träffades enligt uppgifterna troligtvis av en rikoschett.Grannar berättar för Aftonbladet att flera lägenheter träffats av kulor.Den andra skadade personen är en taxichaufför som hittades med en skottskada i magen i närheten av köpcentrumet Nacka Forum, enligt uppgifter till Aftonbladet.Chauffören ska ha blivit träffad i samband med att tre män försökte fly i taxin.Enligt Aftonbladets uppgifter var ingen av de skottskadade måltavlor för gärningsmännen. – Två oskyldiga som träffats. De har skjutit som amatörer. Skulle träffa en bil men har inte klarat av automatvapnet, säger en källa. På måndagsförmiddagen ville Stockholmspolisen inte uttala sig närmare om fallet, men hänvisar till en pressträff klockan 13 där regionpolisledningen kommer uttala sig.I den efterföljande polisinsatsen greps de tre männen i en annan taxi i Stockholm, enligt Aftonbladets uppgifter. Gripandena hävdes senare.Minst en av männen kan kopplas till en av den senaste tidens uppmärksammade skjutningar i Stockholm.Polisen bekräftar att ett antal personer har hämtats in till förhör, men ingen är frihetsberövad misstänkt för brott.Händelserna utreds som försök till mord.Enligt polisen är det oklart vad som ligger bakom skottlossningarna.– Vi vet inte vilka som har gjort det, och inte riktigt vilka som är drabbade. Därmed vore det förhastat att spekulera, säger Carina Skagerlind.Polisen arbetade sent på söndagskvällen med tekniska undersökningar och dörrknackning.En granne berättar om skottlossningen för Aftonbladet.– Jag satt i soffan, så hördes det skott. Det var flera skott. Det lät nästan som fyrverkerier, säger personen.– Jag fattade ingenting och sprang ut. Då kom polisen i full fart och alla människor började samlas runt. Och de pekade neråt som att någon sprungit ner bakom huset.Ett annat vittne berättar att en ambulanshelikopter landade mitt i en rondell i bostadsområdet och att en person lastades in.Vittnet förklarar att skotten lät som automateld.– Det hördes kanske sju smällar. Jag såg hur två män hoppade in i en silvrig bil och åkte därifrån.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Skottlossning i Nacka – två personer skadade"},
{"contents": "Du ska skriva krönikor fem dagar i veckan. Hur sjutton ska du undvika ämnestorka?– Mitt problem är snarare det motsatta. Jag har för många idéer. Jag kommer tvingas massmörda alla älsklingar. På min lista ligger allt från att jag har tappat mitt könshår, till Jocke Bergs smyckeskollektion, till att jag behöver en intimitetscoach, till att jag känner mig lite pirrig när jag lyssnar på Tomas Ramberg i P1. Dessutom tänker jag bilda The 4AM Club.Vad kommer du absolut inte att skriva om?– Politik. Förutom att jag älskar att lyssna på Tomas Ramberg i ”Det politiska spelet” i P1 då, jag skulle tycka att det var mer spännande att befinna mig bakom kulisserna med Tomas Ramberg, än bakom kulisserna i inrikespolitiken.Du blev känd som krönikör och provokatör redan som tonåring. Vad finns kvar av 19-åriga Linda Skugge?– Humorn. De som har läst mycket av mig tycker att det bästa med mig är humorn. Jag har svårt att vara gravallvarlig. Dessutom är jag en notoriskt munter retsticka.I den nya dokumentären ”Flickan från Småland” berättar Charlotte Perrelli hur knäckt hon blev av en krönika du skrev om hennes utseende och så kallade kuksugarmun. Har ni någonsin pratat ut om det?– Nej, det har vi inte. Jag har heller inte pratat ut med Ranelid – om hans mun. Det är uppenbart att jag har problem med folks munnar. Förmodligen är jag avundsjuk för att mina läppar är så smala. Dessutom förstorar jag dem alltid genom att måla utanför konturerna med penna.Du är diagnostiserad med den kroniska sjukdomen Addison. Hur mår du i dag?– Bättre, tack. Mycket på grund av att jag fått ytterligare en sjukdom, Graves disease/giftstruma, som alla läkare känner till och jag får varje vecka käcka utrop från vårdpersonal om att jag är ”beundransvärd” och att de ”tycker synd om mig som måste kämpa så” och sådant härligt. Alla borde få uppleva hur det är att drabbas av en sjukdom som leder till full förståelse och gräddfil inom vården.En nytillträdd minister får ju ofta frågan om att erkänna sina lik i garderoben. Har du något du vill bekänna redan nu innan du tillträder din nya tjänst?– I högstadiet tippexade jag bort en tjej ur min adressbok för att jag inte tyckte hon var tillräckligt cool. Jonna Bergh och jag köpte en gång syra i Christiania och sprang sedan omkring som dårar nere i Rigshospitalets kulvertar för att vi var besatta av tv-serien ”Riket”. Jag är värdelös på att tvätta öronen.Till sist, vad önskar du dig mest av allt just nu?– En massa uppretade läsare.", "title": "Linda Skugge är Aftonbladets nya kolumnist"},
{"contents": "På måndagen talade klimataktivisten Greta Thunberg under FN:s klimatmöte i New York.Svenskans ilska över politikers hantering av klimathotet var uppenbar.– Folk lider, folk dör. Vi är i början av massutrotning. Och allt ni talar om är pengar och sagor om evig ekonomisk tillväxt, sa hon.Talet fortsatte:– Vi kommer inte låta er komma undan med det här. Här och nu drar vi linjen.Efter talet hyllades hon bland annat av statsminister Stefan Löfven. USA:s president Donald Trump valde en annan väg. På Twitter länkade han till Thunbergs tal och skrev:”Hon verkar vara en väldigt glad ung flicka som ser fram emot en ljus och underbar framtid. Så härligt att se!”. Efter presidentens tweet rapporterade Politico om Trumps ”hån mot den tonåriga klimataktivisten”. The Guardian kallade det för en till synes sarkastisk kommentar.Thunberg och Trump fick även rubriker för en situation när presidenten kom till mötet. Han gick då rakt förbi den svenska tonåringen som i sin tur naglade fast presidenten med blicken.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Trump hånade Greta Thunberg efter FN-talet: Verkar lycklig"},
{"contents": "Tillsammans med sin make, Solna-sonen Anders Karlsson, 55, driver den 54-åriga belgiskan sedan 1991 det europeiska bageriet och caféet Berolinas i Glendale i Kalifornien.I glasmontrarna till den gulmålade enplansbyggnaden säljer de 30 sorters matbröd, närmare 40 sorters kaffebröd och en rad tårtor.– Prinsesstårtan är vår storsäljare, förstås. Men för fyra år sedan införde vi prinstårtan. Den har samma fyllning som prinsesstårtan, men med choklad. Den gillar amerikanerna, säger hon och skär upp en trekant av den smarriga skapelsen till Aftonbladets utsände.Det här med smaklökar kan att döma av Younas erfarenheter ha geografisk påverkan. Kanelbullarna och vetelängderna med kanel och kardemumma är inget som omedelbart faller invånarna på andra sidan Atlanten i smaken.– De tycker de är lite torra. Generellt är amerikanerna mer inne på wienerbröd, säger bageriägaren. En annan uppförsbacke hon stött på i kontakt med kunderna är garneringen med pärlsockret.– Sånt är inte vanligt här. Många tror att det är saltkorn, säger hon med ett skratt.Men under de 28 åren sedan hon och maken lämnade konditori Baronen på Fleminggatan i Stockholm har hon märkt hur den svenska fikatraditionen sakta men säkert vinner mark i USA.– Svenskarna håller på sina traditioner och tar med dem hit. På fredagar, lördagar och helger är det packat här.En av dem stammisarna är Mikael Andersson, säkerhetschef på en amerikansk bank.– Jag bor i Pasadena, en och en halv mil bort. Jag kan inte leva utan svenskt kaffebröd, säger han och visar upp en påse bullar. Läggningen har spritt sig till hans fru, Shelley.– Hon är amerikanska med kinesiska rötter. I början hade hon ingen aning om vad det här var, men nu är hon lika inne på det som jag. I morse ringde hon och påminde mig om att jag måste komma ihåg bullarna.Bara i Sverige väntas på kanelbullens dag 250 000 kilo mjöl, 185 000 kilo smör och 7000 kilo kanel gå åt för att tillfredsställa svenskarnas kaffebrödssug.Också på Berolinas blir det drag.– En normal dag säljer vi fem till tio kanelbullar. Nu blir det säkert 150 till 200 stycken, säger Youna. Under uppväxten i Antwerpen var kanelbullar inget som ställdes framför henne på bordet. I dag har hon helt anammat den svenska kulturen.– Jag gillar dem bäst när de är nygräddade och precis har kommit ur ugnen, säger hon.– I går kunde jag inte hålla mig utan tog två när jag skulle gå hem. De var varma och jag la dem i en papperspåse.Där blev de inte kvar längre.Hon skrattar.– Jag slukade dem i bilen.", "title": "Kanelbullarna vinner mark i USA"},
{"contents": "Larmet kom in klockan 10.07. Polisen uppger att en person knivskurits på ett komvux i Örebro, och är på plats.– Vi håller på att säkra spår, söka gärningsman. Det är mycket som händer på plats just nu, säger Stefan Wickberg vid polisens ledningscentral.Enligt Aftonbladets uppgifter rör det sig om en elev som blivit knivskuren i nacken, efter ett större bråk på skolgården. Eleven uppges ha blött kraftigt, och lärare ska ha larmat om händelsen på vuxenutbildningen.– Jag har ett påstående om vart detta ska ha inträffat men det är ingen säkerställd information. Den målsägande personen beskrivs som talbar, säger Stefan Wickberg.Offret är i 25-årsåldern och förd till Örebro sjukhus, uppger polisen.Strax före klockan 11 meddelade polisen att en man i 30-årsåldern är gripen. Brottsrubriceringen är grov misshandel alternativt mordförsök.", "title": "Knivhuggning på skola – elev ska ha skurits i nacken"},
{"contents": "✓ Hittade kinesisk skatt✓ Jagades av högvakten", "title": "Slottshälarna lurades i fälla på bensinmack"},
{"contents": "Samtalen om hur gängkriminaliteten i Sverige ska stoppas inleddes klockan 11 på fredagen men hade under eftermiddagen ännu inte nått någon uppgörelse.– Det som lades på bordet i dag är otillräckligt. Regeringen behöver återkomma och göra en rejäl positionsförflyttning till i morgon. Inte ens hälften av våra punkter är med, sa då KD:s rättspolitiska talesperson Andreas Carlson.Vid 14-tiden höll Moderaternas rättspolitiske talespersonen Johan Forssell en pressträff där han meddelade att Moderaterna lämnar samtalen.– Vi är överens om hela det förebyggande arbetet men när det gäller den skärpta rättspolitiken står vi väldigt långt ifrån varandra. Jag gav regeringen igår en dag på sig att återkomma med ett nytt bud men jag kan konstatera att det vi fick är otillräckligt. – Därför är det inte relevant för moderaterna att fortsätta de här samtalen med regeringen, säger han.Samtidigt meddelade även KD:s Andreas Carlson att partiet lämnar förhandlingarna.– Vi tycker detta är för dåligt helt enkelt och regeringen har missat chansen att nå en överenskommelse gällande gängkriminaliteten, säger han till Aftonbladet.Centerpartiet stannar dock kvar i samtalen meddelar deras rättspolitiska talesperson Johan Hedin.– Vi hoppas att de partier som lämnat tar sitt förnuft till fånga, att de kan visa politiska ledarskap och komma tillbaka till förhandlingsbordet. – Vi är beredda att fortsätta samtalen då. Efter beskedet om M, KD och L:s avhopp meddelade regeringen att de kommer att hålla en egen pressträff klockan 14.45.Tidigare under lördagen sa Natalie Sial, pressekreterare hos inrikesminister Mikael Damberg (S), att diskussionerna mellan regeringen pågick. – De pågår intensivt sedan i går och regeringen vill ha ett nytt möte idag.Även Sofie Rudh, ressekreterare hos justitie- och migrationsminister Morgan Johansson (S), bekräftade att samtal pågick.– Det pågår förhandlingar genom både fysiska möten och över telefon men det finns inget konkret att säga just nu, sa hon till Aftonbladet vid 13.30-tiden.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "M, L och KD drar sig ur gängsamtalen "},
{"contents": "Larmet från Förvarsmakten kom klockan 13.17 på torsdagen. Enligt Aftonbladets uppgifter hade två utländska medborgare gripits av Försvarsmaktens skyddsvakter i anslutning till en känslig militär anläggning i Upplands-Bro kommun.En av personerna ska enligt Aftonbladets uppgifter ha visat upp en ukrainsk id-handling.De två personerna ska ha beträtt ett område som är klassat som skyddsobjekt och polispatruller kallades till platsen. – Skyddsvakter har omhändertagit två personer som misstänks för brott mot skyddslagen. Patruller har varit där och fört dem till polisstation, säger Towe Hägg på polisen. Försvarsmakten bekräftar händelsen för Aftonbladet.– Vi har fått in rapport om att skyddsvakter omhändertagit personer. Ärendet är överlämnat till polisen, säger Johan Lundgren på Försvarsmaktens presstjänst.", "title": "Utländska medborgare gripna vid känsligt militärt objekt"},
{"contents": "Det var den 21 augusti som en vikare på ett äldreboende i Simrishamn noterade hur en kvinna såg väldigt törstig ut, och att ingen hade gett henne något att dricka. Personalen ska då ha sagt ”dom jävla näringsdryckerna har hållit henne vid liv länge”, skriver Ystad Allehanda. Kvinnan var både torr och klibbig i munnen. Vikarien ska ha gett kvinnan ett glas vatten och näringsdryck som hon fort svepte. Vikarien satte även på tv:n och tände en lampa hos den äldre kvinnan. Den ordinarie personalen ska då stängt av både tv:n och lampan. Båda händelserna har rapporterats enligt lex Sarah och en utredning har inletts. Annika Forsgren, avdelningschef inom vård och omsorg på Simrishamns kommun säger att de tar det på största allvar. Hon uppmanar personal att göra anmälningar. – Det här är absolut inte okej. Vi ser väldigt allvarligt på det här så därför tycker jag det är så bra att sånt här anmäls så att det kommer upp till ytan, säger Annika Forsgren. Ska man vara orolig för att sånt här kan ske? – Det tycker jag inte att man behöver vara. Det är väldigt ovanligt men tyvärr förekommer det när det är människor som jobbar med människor. Men vi accepterar det inte, säger Annika Forsgren.  Rapporten ska nu skickas till socialnämnden. Där ska man undersöka om det ska anmälas till Inspektionen för vård och omsorg, Ivo. Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Vårdpersonal vägrade ge törstig åldring vatten"},
{"contents": "Klockan 08.53 på tisdagsmorgonen fick polisen och räddningstjänst larm om en lastbilsbrand på E4 söder om Gränna i södergående riktning mot Huskvarna.En halvtimme senare var lastbilen, som innehöll papper, helt utbrunnen.Enligt räddningstjänsten ska branden ha börjat i förarhytten och sedan spridit sig till flaket.– Föraren lyckades dock ta sig ur och är oskadd, säger Kenneth Hermansson, inre befäl vid räddningstjänsten i Jönköping.Brandolyckan har inträffat i ett vattenskyddsområde och enligt räddningstjänsten har flera hundra liter diesel läckt från lastbilen. Räddningstjänsten är kvar på platsen och slamsuger upp diesel och släckvatten. En grävmaskin är på väg för att gräva bort den kontaminerade marken. Arbetet beräknas vara klart klockan 17.00. Fram till dess har ett körfält i södergående riktning öppet. I samband med branden inträffade även en trafikolycka i södergående riktning, omkring en mil från den eldhärjade lastbilen.Två bilar samt en lastbil var då inblandade i olyckan som drabbade totalt sex personer.Tre personer fördes till sjukhus med ambulans. En kvinna blev måttligt skadad och inlagd för vård. En man och en kvinna blev lindrigt skadade och skickades hem efter behandling, enligt uppgifter från Länssjukhuset Ryhov. Den ena bedöms vara svårt skadad medan skadeläget för den andre är okänt.Trafiken på E4 i södergående riktning mellan Gränna och Jönköping kommer vara påverkad i flera timmar. Trafikanter uppmanas att svänga av vid Gränna och ta gamla riksettan mot Ölmstad.  ", "title": "Flera till sjukhus efter storkrock på E4  "},
{"contents": "Redan i början av 2018 inleddes förundersökningen mot Cissi Wallin efter att hon under MeToo-hösten 2017 riktat våldtäktsanklagelser mot Fredrik Virtanen. Anklagelserna hade utretts redan 2011, men förundersökningen hade då lagts ner. Trots det spreds anklagelserna mot Fredrik Virtanen vidare. Bland dem som delade delar eller hela Cissi Wallins inlägg finns komikern Mia Skäringer och författaren Camilla Läckberg. För några veckor sedan meddelade kammaråklagare Daniel Suneson att man lämnat in en stämningsansökan rörande grovt förtal i Stockholms tingsrätt. I Aftonbladets monter under bokmässan i Göteborg intervjuades Fredrik Virtanen under lördagsförmiddagen av Aftonbladets Åsa Linderborg. Då fick han frågan om andra som spridit inlägget skulle anmälas. – Det kommer nog att hända. Det finns en plan för det där. Polisen tar inte vanligtvis upp förtalsfrågor, då det anses vara en civilprocess och att man ska göra det privat, sa Fredrik Virtanen. Under intervjun på bokmässan benämndes Cissi Wallin som ”Instagramkändisen” och Fredrik Virtanen uppgav att nya turer kan vara att vänta när rättegången mot henne är färdig. – Mia Skäringer och Camilla Läckberg kan väl, efter att Instagramkändisen är dömd, se fram emot kravbrev för ersättning för förtal, sa Virtanen under intervjun. Rättegången mot Cissi Wallin inleds onsdag 20 november och väntas pågå i tre dagar. Fredrik Virtanen ville efter intervjun med Åsa Linderborg inte kommentera ärendet mer för Aftonbladets utsända. Fotnot: Aftonbladet har utan framgång sökt kommentar från Mia Skäringer och Camilla Läckberg.", "title": "Fredrik Virtanens processhot mot Skäringer och Läckberg"},
{"contents": "Polisen larmades till en bostad i Norrtälje kommun klockan 17.54 på tisdagen.Enligt uppgifter till Aftonbladet hade personal från hemtjänsten tagit sig in i fastigheten och hittat en död man i 75-årsåldern.Flera patruller och en ambulans skickades ut till adressen.Polisen kunde ”på grund av omständigheter på platsen” inte utesluta att personen utsatts för ett brott och inledde därför en förundersökning.– Då man inte kan utesluta brott är rubriceringen mord, säger Eva Nilsson, polisens presstalesperson i Stockholms län.Fyndplatsen spärrades av och tekniker kallades ut för att genomföra en brottsplatsundersökning. Vid 23.30-tiden pågick fortfarande teknikernas arbete.Polisen är i övrigt fåordig om utredningsläget men säger att det inte finns någon misstänkt i ärendet.Mannens anhöriga är underrättade.", "title": "Man hittad död av hemtjänstpersonal – misstänkt mord"},
{"contents": "✓ ”Det här är förbjudet” ✓  Filmade allt", "title": "Leila bad om medicin fick en utskällning"},
{"contents": "Larmet kom in klockan 06.27. En man hade hittat vad han trodde kunde vara ett farligt föremål på Torngatan i Trollhättan, och kontaktade polis.I väntan på bombgruppen evakueras ”några lägenheter”, skrev polisen på sin hemsida.Polisen uppmanade personal på en närliggande skola att hålla barnen inomhus. För SVT Väst uppger kommunen att elever som i årskurs 7–9 evakuerades.– Vi förflyttar eleverna till en annan skola i närheten, där ska de bli hämtade av föräldrar, säger Vivan Komstadius, kommunikationschef Trollhättans stad.Polisen har inlett en förundersökning om grovt olaga hot samt brott mot brandfarliga och explosiva varor. Nationella bombskyddet larmades till platsen.– Klockan 10.32 konstaterar man att Nationella bombskyddet är färdiga med sitt arbete. Det här misstänkt farliga föremålet är säkrat, så det går att hantera, säger Ulla Brehm vid polisens ledningscentral.Var det farligt?– Det var farligt, men inte längre. Men vad det var för föremål, storlek och sort har vi valt att inte gå ut med.Polisen kommer även genomföra en teknisk undersökning av bilen som det farliga föremålet fanns i.", "title": "Skola utrymdes i Trollhättan efter fynd: ”Det var farligt”"},
{"contents": "✓ Så mycket får hon ✓ Därför stormade polisen ✓ Ska ha fått tystnadspengar av Trump", "title": "Stormy Daniels får miljonbelopp i skadestånd"},
{"contents": "► ”Jag förlorade mitt första barn i samband med förlossningen och jag fick mycket skador både fysiskt och psykiskt. Det är nästan sex år sedan och jag lider av posttraumatiskt stressyndrom på grund av att jag inte fick inte kejsarsnitt. Om de hade lyssnat på mig och gjort kejsarsnitt hade mitt barn varit vid liv i dag.”– Fatima► ”Jag blev tvingad att föda vaginalt. Jag hade gjort ett snitt och en vaginal förlossning med skador tidigare och blev sedan tvingad att föda vaginalt igen. Jag fick den allvarligaste skadan man kan få.”– Linda► ”Jag blev också förlöst med akut kejsarsnitt då livmoderhalsen inte öppnade sig. Det var förskräckligt. På förlossningsavdelningen fick jag hög feber, kräkningar och värk men de beslutade inte om akut kejsarsnitt förrän efter 24 timmar. Jag vet inte om jag vågar få ett andra barn.”– Demet► ”Vår dotter dog en vecka före planerat kejsarsnitt i min frus mage, och min fru blev akut sjuk. Trots upprepade rop på hjälp om att ta ut vad som skulle bli vår förstfödda dotter så vägrade dom hårdnackat att göra någonting.”– Janne► ”Fick akut kejsarsnitt med min pojke född 2012. Det var en förlossning i kaos som kunde slutat riktigt illa. Jag fick kämpa för planerat snitt med min dotter, som föddes 2016. Jag skrek högst och blev hörd. Men vägen dit var krokig.”– Louise► ”Jag fick höra att jag var omoralisk och oetisk som tvingade läkare till en onödig operation. Det ledde till en anmälan och en muntlig ursäkt och sjukhuschefen över telefon.”– Frida► ”Jag fick skador efter min första förlossning och blev rekommenderad att överväga snitt inför nästa, men läkarna vill inte ens samtala om det. De ansåg inte att jag var tillräckligt skadad. De tycker att det är bättre att jag opererar mig efteråt.”– Liza► ”Barnmorskor tar ogärna hjälp från läkare som har spetskompetens. Många barnmorskor är väldigt påstridiga och försöker få kvinnor att föda vaginalt. Kejsarsnitt är nästintill tabu, detta måste få ett slut.”– Cecilia► ”Min fru, som är sjuksköterska, bad och bönade om att få kejsarsnitt när vår son var på väg att födas. Hennes egna erfarenhet från hemlandet Brasilien blev en skarp kontrast då personalen på sjukhuset hela tiden pushade henne att  försöka lite till.”– GlennVill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Läsarnas berättelser: ”Vår dotter dog”"},
{"contents": "Vid klockan fem på morgonen på kanelbullens dag levererades ett 50-tal av sagda kaffebröd till restaurangen Cottinos Skafferi i Bromma i Stockholm. När den första medarbetaren var på plats vid åttatiden var bullarna borta.– Vi har ett leveransförråd som någon brutit sig in i och snott en massa bullar, säger krögaren Johan Cottino.Tjuven, eller tjuvarna, bröt sönder låset och kom över omkring 50 kanelbullar och 15 frallor som egentligen skulle levereras vidare till en kund. Men något mer försvann inte, eftersom det inte finns något sätt att ta sig från leveransförrådet in i restaurangen.– Man får försöka se det ironiska i det hela, det finns inte så mycket annat att göra. Jag föreställer mig allt jobb som krävs för att bryta sig in genom en plåtdörr för att sedan upptäcka att det bara är bullar där inne. Det måste ha varit ett antiklimax, säger Johan Cottino.Han har svårt att se att det faktiskt var bullar som var bovens huvudsakliga mål.– Man går väl inte från dörr till dörr och säljer bullar, det känns orimligt, säger Johan Cottino.En polisanmälan har upprättats, enligt krögaren, och hans svärfar har ordnat fler bullar. Nu ska de försöka sälja tillräckligt många kanelbullar för att ”gå jämnt ut” efter stölden. Förhoppningen är att den som vet något om stölden kontaktar polisen.", "title": "Bullstöld på restaurang – på kanelbullens dag"},
{"contents": "Polisen larmades klockan 21.30 till ett flerfamiljshus i Svedmyra i södra Stockholm.– Två män är avförda till sjukhus. De var vid medvetande, men jag vet inget om skadeläget, säger Pontus Sandulf.De båda männen som är i 20-årsåldern hittades skadade med något vasst i ett trapphus bredvid Ica-butiken i Svedmyra.– Trapphuset är en misstänkt brottsplats, säger Pontus Sandulf.Enligt uppgifter från sjukvården är de båda skadades tillstånd allvarligt men stabilt.Inledningsvis var polisens helikopter med i jakten på gärningsmännen som ännu är på fri fot.Händelsen är rubricerad som mordförsök. ", "title": "Två skadade i Svedmyra – polisen söker gärningsmän"},
{"contents": "På torsdagen hängde spänningen i luften på trygghetsboendet Orstenen i Uppsala. En av de boende hade redan i somras skrapat fram tre tv-symboler på en trisslott. Vanligtvis betyder det att man får skrapa fram en storvinst i tv, men eftersom lotten tillhörde samtliga 38 hushåll på boendet fick Svenska Spel möta upp vinnarna på plats. Pensionärerna på boendet har nämligen som tradition att skrapa triss en gång i veckan och de delar alltid på vinsterna.93-årige Hjalmar Hedbom fick uppdraget att skrapa tv-lotten.– Det var en unik situation där 38 hushåll delar på vinsten. På så sätt fick alla vinnare vara med och ta del av spänningen, säger Svenska Spels vinnarambassadör Pierre Jonsson i ett pressmeddelande.Vid 15-tiden hade alla samlats i gemensamhetslokalen när Hjalmar valde lott nummer 23. Till slut stod det klart att vinsten landade på 500 000 kronor – 13 000 kronor var.– Det här är toppen, det är ju två hyror. Jätteroligt, sa en av de boende enligt pressmeddelandet.Lottskrapets huvudperson, 93-åringen själv, var ändå lite besviken. – Det är ett misslyckande, säger Hjalmar Hedbom.Han hade hoppats på maxvinsten, 5 miljoner kronor, för att ha råd med en ny bil.", "title": "Hjalmar, 93, skrapade hem 500 000 kronor"},
{"contents": "Inringare ska ha sett en man med ett gevärsliknande föremål nära moskén, bredvid Kista galleria. Polisen har tagit uppgifterna på allvar, och sökte efter personen. – Vi är med flertalet patruller där och arbetar och söker efter mannen, säger Per Fahlström, presstalesperson vid polisen i Stockholm. Enlig uppgifter till Aftonbladet ska mannen ha setts rikta sitt gevär med kikarsikte mot moskén för att sedan gå vidare. Enligt Aftonbladets uppgifter uppges mannen ha haft mörka kläder och burit på ett gevärsfodral. Senare ska mannen ha gripits i Husby centrum, enligt Aftonbladets uppgifter. Han ska ha burit på ett luftgevär. Polisen uppger för Aftonbladet att mannen är under kontroll, och att man nu undersöker om brott har begåtts. ", "title": "Man med luftgevär sågs nära moské i Kista"},
{"contents": "Polisen spärrade under onsdagen av en camping utanför Västerås och genomförde en kriminalteknisk undersökning.– Brotten anmäldes till oss vid 22-tiden på tisdagen, men händelsen ska ha skett något tidigare, säger Daniel Wikdahl, presstalesperson hos polisen i region Mitt, och fortsätter:– Det gäller två brott som inträffat samtidigt och mot samma målsägande, rubriceringarna är grovt rån och våldtäkt.Enligt uppgifter till Aftonbladet har målsägande, en kvinna, anmält att två maskerade män trängt sig in i hennes husvagn.Gärningsmännen ska då ha våldtagit henne och rånat henne på olika föremål, enligt anmälan.– Jag kan inte uttala mig mer än den information jag gett, säger Daniel Wikdahl.Ingen person är gripen i ärendet. På fredagsmorgonen gick polisen ut och efterlyste vittnesiakttagelser från händelsen. ”En uppgift som du bedömer som ointressant kan för utredningen vara värdefull”, skriver polisen på sin webbplats.Tips och iakttagelser kan lämnas till polisen via telefonnummer 114 14 eller på hemsidan.", "title": "Män trängde sig in i husvagn – rånade och våldtog kvinna"},
{"contents": "Larmet kom vid 22.40-tiden på lördagen.Olyckan inträffade nära sjön Aspen nordöst om Salem.– Vi tror att en personbil har fått motorstopp och blivit påkörd av en minibuss. Den stod i körbanan med varningsblinkers, säger Roger Magnusson, operativ chef vid Södertörns brandförsvarsförbund.Enligt polisen fördes sju personer i ambulans till sjukhus. Räddningstjänsten uppgav att det var ”allvarliga skador i olika grad”.På söndagsförmiddagen uppger polisen att en av de som fördes till sjukhus har dött. Anhöriga är underrättade. Polisen har inga uppgifter om skadeläget i övrigt.Räddningstjänsten var kvar på platsen i en dryg timme. Vägen behövde saneras.– När vi var klara var Trafikverket där eftersom det behövdes sanering och halkbekämpning. Det var mycket olja som runnit, säger Roger Magnusson, operativ chef vid Södertörns brandförsvarsförbund.Föraren misstänks för vårdslöshet i trafik, vållande till annans död och vållande till kroppsskada. Denne har ännu inte hörts.", "title": "Minibuss krockade med bil – en död och sex till sjukhus"},
{"contents": "✓ Toppjuristen: ”Gett förslag på teori som jag hoppas de undersöker”✓ ”Mycket högt uppsatt person”", "title": "Toppjuristens första ord efter misstankarna "},
{"contents": "Larmet kom 11.49 på tisdagen. Polis och räddningstjänst ryckte ut till olycksplatsen på Enköpingsvägen. – Det är en bil och en mc, säger Per Johansson, ledningsoperatör vid räddningstjänsten.En av de allvarligt skadade personerna transporterades till sjukhus med ambulanshelikopter, enligt uppgifter till Aftonbladet.– Skadeläget får sjukvården uttala sig om. Jag vet bara att samtliga var talbara när de åkte i väg, säger Eva Nilsson, presstalesperson vid polisen.Trafiken var avstängd på platsen under räddnings- och bärgningsarbetet.Polisen utreder olyckan.– Initialt finns det inget som tyder på någon form av rattfylla, säger Eva Nilsson.", "title": "Två allvarligt skadade i krock mellan mc och bil"},
{"contents": "Skalen från ett 60-tal dödade flodpärlmusslor har hittats, enligt Länsstyrelsen i Västerbottens län.Arten är fridlyst och varje mussla kan vara upp till tre hundra år gammal.Det rapporterar P4 Västerbotten.Flodpärlmusslan är starkt hotad och enligt Malin König, ansvarig för åtgärdsprogrammen för hotade arter på Länsstyrelsen, kan massakern ha stora effekter på artens överlevnad.– I så här små populationer är problemet att det kanske bara finns 100 individer. Att då ta upp 60 stycken som kan vara 200-300 år gamla, det gör  jättestora konsekvenser på det här beståndet, säger hon till P4 Västerbotten.Händelsen är nu polisanmäld.", "title": "Musselmassaker i Västerbotten"},
{"contents": "Larmet om  tågkollisionen inkom vid klockan 16.06 på onsdagen.Ett tåg hade då kört in i en personbil vid stationen Enebyberg i Danderyd i Stockholms län.– När vi var på väg in mot Enebyberg så började tågföraren tuta och efter det bromsa och sedan svor han till innan det small, berättar ett ögonvittne som satt längst fram i tåget.Räddningstjänst och polis befinner sig just nu på platsen. Personen som satt i bilen ska inte ha skadats fysiskt uppger polisen men är omhändertagen av ambulanspersonal.Resenärer på tåget har evakuerats och tågtrafiken är i nuläget inställd på sträckan.Ersättningsbussar har satts in i väntan på att tåget ska transporteras bort.", "title": "Tåg körde in i bil vid station"},
{"contents": "När hennes dotter stolt berättade att hon hade fått mobilnumret till en TikTok-kändis regerade Cecilia direkt. Hon kollade upp numret och konstaterade snart att det gick till en betaltjänst. – Eftersom jag har två barn som nyligen har börjat använda sociala medier har vi pratat mycket om vilka risker som finns. Men den här typen av bedrägeri var jag faktiskt inte beredd på, säger Cecilia.TikTok en av världens mest populära appar för unga, med drygt en halv miljard användare i över 150 länder.Appen, vars rekommenderade åldersgräns är 13 år, går ut på att användaren skapar korta filmklipp av sig själv när den sjunger till kända låtar. Dessutom går det att skriva meddelanden och ha livesändningar med andra användare. Det var via den funktionen som åttaåriga Cornelia fick telefonnumret till den svenska TikTok-profilen för drygt en vecka sedan. – När min dotter visade hans livesändning började alla mina varningsklockor ringa. Jag såg hur den här personen lockade barnen att ringa in för att få vara med i hans sändning, säger Cecilia. När Cecilia kollade mobilens samtalshistorik stod det klart att dottern hunnit ringa 18 gånger. Trots att dottern aldrig kom med i livesändningen kostade varje samtal 9.90 kronor. Nu vill Cecilia varna andra föräldrar för det ”nya sättet att lura barn på pengar”. – Det känns ju skamligt att bli lurad och jag tycker inte att våra barn ska bära den skammen när det är vuxna som har gjort fel.Förutom att fortsätta diskutera sociala medier med barnen har Cecilia anmält TikTok-profilen, som är i 20-årsåldern, till Konsumentverket. – Även om han berättade att samtalet kostade 9.90 så är det förbjudet att rikta köpuppmaningar till barn och ungdomar, som är hans målgrupp, på det här sättet, säger hon och fortsätter:– Det känns smutsigt, men han tycker förmodligen att det är ett smart sätt att tjäna enkla pengar på. Och det är han nog inte ensam om, tyvärr. Trots att det är förbjudet att rikta direkta köpuppmaningar till minderåriga så förekommer det i många sociala medier som är utformade för just barn. Niclas Ernebratt, jurist på Konsumentverket, kan inte kommentera enskilda fall men bekräftar att det generellt har kommit in en hel del anmälningar om marknadsföring i sociala medier under det senaste året. – Köpuppmaning är ett ganska brett begrepp. Det kan dels handla om att uppmana till att köpa en tjänst i en app, men det kan också vara uppmaningen att ringa till ett betalnummer, säger han.Konsumentverket går igenom alla inkomna anmälningar och avgör vilka företag och produkter som ska granskas. De anmälningar som tas vidare blir så kallade tillsynsärenden. Konsumentverket tar då kontakt med företaget och försöker få dem att rätta till felet. Om åtgärder uteblir riskerar ärendet att gå vidare till domstol.  – Konsumentombudsmannen kan utfärda ett förbundsföreläggande som gör att bolaget inte får marknadsföra sig på det sättet. – Eller så kan konsumentombudsmannen stämma ett bolag och få till ett förbud genom domstolsförfarande, säger Niclas Ernebratt. Juristen poängterar att barn är en särskild skyddsvärd grupp och att det, oavsett plattform, är förbjudet att rikta köpuppmaningar till personer under 18 år. – På sociala medier är det lätt att bygga upp någon typ av förtroende och påverka barnen i en högre utsträckning. Därför är det viktigt att barnen skyddas från att luras eller utnyttjas.Aftonbladet har sökt TikTok-profilen och företaget som sköter administrationen av livesändningarna. ", "title": "Förälder varnar för lömska köptricket: Får barn att betala"},
{"contents": "Den fräcka stölden inträffade vid 16.25 på lördagseftermiddagen.Patrullen var ute på ett annat ärende i stadsdelen Backa på Hisingen i Göteborg när två män slog till mot deras olåsta polisbil.– Det var en stressad situation och poliserna befann sig en bit från bilen. Då öppnade två personer bagageutrymmet och tog två väskor, säger Andreas Odén, vakthavande befäl vid polisen i region Väst.Inuti insatsväskorna fanns uniforms- och skyddsutrustning. En av väskorna hittades i närheten av brottsplatsen, och under kvällen återfanns även den andra av en privatperson som kontaktade polisen. De två misstänkta gärningsmännen sågs lämna platsen på moped och jagas nu av polisen.– Vi har sökt intensivt men inte lyckas gripa någon ännu.", "title": "Skyddsutrustning stals från polisbil "},
{"contents": "Larmet om den misstänkte vapenmannen kom strax före klockan 18. Enligt larmet ska en man då ha setts visa upp ett vapen för en man. Personen med det vapenliknande föremålet ska sedan ha lämnat platsen till fots.Polisen är på plats i området Larsberg med flera patruller men ska inte ha hittat den misstänkte vapenmannen.Cirka två timmar senare uppger polisen att en man har gripits, misstänkt för grovt vapenbrott. Något vapen har dock inte hittats.", "title": "Larm om man med vapen – jagas av polis på Lidingö"},
{"contents": "I ett anförande på en energikonferens beskriver den ryska presidenten Greta Thunberg som en ”illa informerad tonåring”. Han säger också att hon har manipulerats att ställa orealistiska krav i det tal hon höll i FN förra månaden.– Gå och förklara för utvecklingsländer varför de ska fortsätta leva i fattigdom och inte bli som Sverige, säger den ryske presidenten.Putin beskriver Thunberg som en person som utnyttjas av andras egenintressen, men tillägger att barn och ungdomar som lyfter miljöfrågor bör uppmuntras.– Jag är säker på att Greta är vänlig och att hon är väldigt uppriktig. Men vuxna måste göra allt i sin makt för att inte försätta tonåringar och barn i extrema situationer, säger Putin enligt nyhetsbyrån Reuters.Malena Ernman, mamma till Greta Thunberg, har efter tidigare liknande påståenden svarat att dotterns engagemang för klimatet är helt på hennes eget initiativ och att arbetet sker ideellt.Greta Thunberg blev först känd när hon i augusti 2018 började sitta utanför riksdagen i Stockholm en dag i veckan med ett plakat med budskapet \"Skolstrejk för klimatet\".Initiativet fick stor uppmärksamhet – och runt om i världen demonstrerar varje fredag hundratusentals ungdomar, och vuxna, för klimatet under banderollen ”Fridays for future”. I nyhetspodden Aftonbladet Daily pratar vi med Nivette Dawod om Greta Thunbergs tal i FN. ", "title": "Putin om Thunberg: Manipulerad tonåring"},
{"contents": "Förra fredagen genomfördes en klimatstrejk utanför kommunhuset på Västra Esplanaden i Växjö, skriver Smålandsposten. Under elvatiden på förmiddagen hände något oväntat som skakade demonstranterna. En bilist körde förbi och sprutade ut kraftig och illaluktande svart rök från sitt fordon. Efter händelsen har en privatperson anmält händelsen till polisen. – Det ska ha varit en ombyggd A-traktor som körde förbi demonstrationen och gasade så att kraftig svart rök kom ut ur avgasröret enligt anmälan, berättar Robert Loeffel som är polisens presstalesperson för tidningen Smålandsposten.Anmälan blev rubricerad som grovt miljöbrott då fordonet ska ha kört förbi demonstranterna tre gånger i rad och gasat kraftigt.", "title": "Klimatstrejkare nedsprutade med avgaser av bilist "},
{"contents": "Polisen larmades klockan 18.41 på måndagskvällen. Ett grönområde spärrades av och undersöktes under natten av polisens tekniker.– Jag säger inte mer än att det är ett grovt brott, sa Johan Hallberg, vakthavande befäl vid polisens regionledningscentral, natten mot tisdag.Flera källor uppger för Aftonbladet att brottsoffret är en minderårig flicka. Hon ska ha sprungit hem och slagit larm efter händelsen.Knappt två timmar senare kunde polisen gripa en misstänkt gärningsman, enligt Aftonbladets uppgiftslämnare. Den gripne ska vara en vuxen person som var obekant för flickan sedan tidigare.– Jag kommenterar inte det. Vi har  inlett förundersökning om ett grovt brott, i övrigt råder total förundersökningssekretess, sa Per Gerdin, förundersökningsledare vid polisen i region Stockholm Nord under natten.På tisdagen meddelade polisen att man inlett en förundersökning om våldtäkt och att en gripen person anhölls under natten. Polisens presstalesperson Ola Österling bekräftade även att den misstänkte är en man. – Han är misstänkt för våldtäkt och det finns även fler brottsanmälningar mot honom i samma ärende. Vilka rubriceringar det gäller väljer vi att inte offentliggöra i nuläget, säger Österling. Ett kort första förhör har hållits med mannen. – Vi går inte in på vad han har sagt där, säger Ola Österling vid Stockholmspolisen.", "title": "Man anhållen misstänkt för våldtäkt mot flicka"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "Striden om Babblarna"},
{"contents": "Aftonbladet kritiseras för att i ett webb-tv-inslag inte ha redovisat en forskares inställning till påståenden om bristande etik och miljonfiffel. Däremot anser nämnden att tidningen haft grund för påståenden om oegentligheter.Tidningen publicerade under maj och juni 2018 ett flertal artiklar och tv-inslag på sin webbplats om en forskare på Karolinska Institutet (KI) och överläkare på Karolinska Sjukhuset (KS).Under rubriker som ”Anklagas för miljonfiffel och etiskt agerande” publicerade tidningen uppgifter om att forskaren misstänktes för att ha använt sjukhusets laboratorium för privat syfte och bedrivit forskning på hästceller utan tillstånd. Tidningen redovisade i flera artiklar läkarens inställning samtidigt som man påstod att ”KI skakas av en ny skandal” med syftning på Macchiarini-affären. Sjukhusledningen intervjuades och förklarade att det inträffade är olyckligt.Tidningen berättade också att forskaren polisanmälts för att ha utnyttjat sin ställning för egen vinning. Enligt uppgifter till tidningen från forskarens kollegor ”rann” pengarna iväg utan att någon satte stopp och att han genom sin charm ”förblindat” sina chefer som såg honom som den ”store forskaren”.Forskaren sade upp sig från KI och lämnade då sina forskningsprojekt som han fått 20 miljoner för att slutföra, bland annat för att genomföra kliniska tester på patienter. Enligt uppgifter till tidningen hade forskaren gett orealistiska förväntningar till patienter.AnmälanForskaren anmälde publiceringarna till PO. De uppgifter som tidningen lämnat var direkt felaktiga eller tagna ur sitt sammanhang. Tidningen hade därmed inte uppfyllt kraven på att återge korrekta nyheter och underlåtit att kritiskt granska källorna till sina uppgifter.Forskaren påpekade också att han till skillnad mot Macchiarini inte dömts för eller ens delgivits någon misstanke om oredlighet i sin forskning. Han tillbakavisade också påståendena att han skulle ha uppträtt oetiskt gentemot patienter och att tidningens påståenden om att han ”misstänkts för miljonsvindleri” saknade grund. Tidningens svarI sitt svar på anmälan citerade tidningen ur den revisionsrapport som KI beställde. Enligt rapporten ansågs forskaren ha agerat ”illojalt gentemot KI och KS” bland annat genom att ingå enskilda avtal med två amerikanska företag. Avtalen har gett forskaren miljontals kronor i ersättning.Enligt tidningen fanns det ett allmänintresse att berätta om forskaren och även namnge honom med tanke på hans ställning och de belopp det rörde sig om. Som grund för sina påståenden att forskaren lurat svårt sjuka personer hänvisade tidningen till flera källor bland personalen som bland annat berättade att sjukvårdspersonal av etiska skäl vägrade fullfölja vissa arbetsuppgifter åt forskaren.PO:s bedömningI sina slutsatser förklarar PO att det finns ett stort allmänintresse att beskriva och granska forskarens verksamhet och agerande mot patienter. PO anser det också motiverat att publicera forskarens namn och bild.Enligt PO är påståendet om ”miljonsvindleri” nedsättande för forskaren. Läsaren förleds att tro att det är svindleri i sin juridiska betydelse som avses trots att forskaren inte delgivits misstanke om något brott. Enligt PO är det vidare av betydelse att anmälaren påstås ha agerat i strid mot forskningsetiken och att det inte funnits etiskt godkännande för verksamheten.PO menar också att forskarens inställning till anklagelserna inte redovisats i de tv-inslag som tidningen publicerat.Sammantaget har forskaren därmed förorsakats en oförsvarlig publicitetsskada.Pressens Opinionsnämnd bedömningPO anser att tidningens påstående att anmälaren misstänks för mångmiljonsvindleri leder läsaren till att tro att det är den juridiska betydelsen som åsyftas, något som det saknas belägg för. Pressens Opinionsnämnd delar inte den bedömningen. Svindleri är ett brott som riktar sig mot allmänheten, t.ex. att någon sprider vilseledande uppgift för att påverka priset på varor eller värdepapper (se 9 kap. 9 § brottsbalken). Det framgår tydligt av publiceringarna att påståendet inte avser svindleri i denna juridiska betydelse, utan den mer allmängiltiga betydelsen; att förfara ohederligt eller bedrägligt. Tidningens påstående baserar sig på den polisanmälan där KI gör gällande att det lidit skada motsvarande mångmiljonbelopp. Så som också PO ansett har det funnits belägg för påståendet att anmälaren misstänks ha tillskansat sig pengar som hör till forskningen. Nämnden anser därför att det inte finns grund för klander i detta avseende.Tidningen har angett att anmälaren misstänks för att ha brutit mot etiska regler och utnyttjat laboratoriet till privata ändamål. Tidningen grundar sina uppgifter på den utredning KI lät utföra, på egna källor, intervjuer med företrädare för bl.a. den institution där forskningen pågick och på att KI polisanmält anmälaren för misstänkt brott mot etiktillstånden. Med hänsyn till det underlag tidningen haft får publiceringarna anses ligga inom ramen för vad som är pressetiskt försvarbart. Inte heller i denna del finns det därför anledning att klandra tidningen.När det slutligen gäller frågan om bemötande finns det beträffande artiklarna inget att anmärka på hur anmälaren getts möjlighet till bemötande eller hur hans inställning har redovisats. Däremot är det en klar brist att anmälarens inställning inte har redovisats i webb-tv-inslagen, särskilt eftersom dessa även återfunnits utan koppling till artiklarna. Den som enbart tar del av publiceringarna via webb-tv får därmed ingen information om hur anmälaren ställer sig till det som påstås. I detta avseende bör därför tidningen klandras för att ha åsidosatt god publicistisk sed.Detta är en förkortad version av Pressens Opinionsnämnds beslut. Beslutet i sin helhet finns tillgängligt på PO:s/PON:s hemsida www.po.se.", "title": "Aftonbladet kritiseras av Pressens opinionsnämnd"},
{"contents": "Den 7 oktober 2001 inledde USA flyganfall mot Afghanistan som ett svar på terrorattackerna den 11 september samma år. Talibanerna som gett al-Qaida en fristad störtades från makten på några veckor. Men konflikten har fortsatt och är den längsta i USA:s historia.Våldet har tilltagit under de senaste åren och barnen drabbas värst.– Sedan vi föddes har vi inte haft fred i vårt land, säger 18-årige läkarstudenten Sayed Ibrahim.FN offentliggjorde i förra veckan en rapport som redovisade över 14 000 grava övergrepp mot barn under åren 2015-2018. Det är en kraftig ökning från den föregående fyraårsperioden. Enligt FN:s barnfond Unicef trefaldigades antalet attacker mot skolor i Afghanistan förra året jämfört med 2017.– Jag går inte i skolan för jag har inga pengar. Jag måste tjäna pengar för att hjälpa min familj, säger elvaårige Sabir som flytt från hemprovinsen Ghazni för att sälja jordnötter, solrosfrön och torkad frukt på gatorna i Kabul.– Men vi måste gå i skolan och få utbildning. Vi kan få slut på striderna genom utbildning, fortsätter han.Invasionen 2001 innebar en del förbättringar för många unga afghaner, i synnerhet flickor som tidigare hade stängts ute från skolsystemet. I huvudstaden Kabul och andra städer växte skolor och universitet fram och det finns nu en generation unga som aldrig upplevt talibanernas hårda styre.Men många fattiga familjer håller barnen hemma från skolan och skickar dem ut på gatorna för att försöka tjäna pengar. Enligt Unicefs siffror finns 3,7 miljoner barn som inte går i skolan, de flesta av dem flickor.I en park i Kabul säger skoputsaren Hamidullah, 13 år, att han hade velat fortsätta i skolan men måste tjäna pengar åt familjen.– Det finns ingen fred. Striderna fortsätter, och det finns inga riktiga jobb åt oss.", "title": "Afghanistans barn drömmer om fred"},
{"contents": "✓ Olle, 89, mister favoritstunden på dagen", "title": "Kommunen tar bort varm mat till äldre"},
{"contents": "Den finns ingen uppenbar trend eller regional ökning av barn med missbildade händer i tyska Nordrhein-Westfalen. Det slår delstatens hälsodepartement fast sedan man begärt in uppgifter om missbildningar från alla förlossningsavdelningar i från åren 2017, 2018 och 2019.Bakgrunden till faktainsamlingen var att det i Gelsenkirchen på kort tid fötts två barn med handmissbildningar och ett tredje på en klinik i närheten, vilket fick barnmorskor att slå larm.Orsakerna till skadorna är oklara. Familjerna har inga etniska, kulturella eller sociala gemensamma nämnare. Det enda de har gemensamt är att det kommer från samma geografiska område. Oroliga föräldrar har frågat sig om skadorna kan bero på bekämpningsmedel eller medicin.", "title": "Ingen ökning av barn med missbildade händer"},
{"contents": "Antalet unga i Stockholms län som använder aknemedicinen isotretinoin har nästan fördubblats på bara sex år, rapporterar P4 Stockholm. Men forskare manar till försiktighet med läkemedlet då det kan ge fosterskador. Patienter som får medicinen måste intyga att de inte avser att bli gravida och att de ska undvika att utsätta sig för alkohol och solljus.Fram till 2013 fick bara hudläkare med speciallicens skriva ut medicinen. Anders Valhquist, som är professor i dermatologi, anser att den regeln borde ha funnits kvar.– Man måste vara väldigt noga med kontroll och information till patienter och inte vara allt för frikostig och behandla lindriga former av akne, säger han till radion.", "title": "Fler unga stockholmare använder aknemedicin"},
{"contents": "✓ Hon kallades ”dåliga nyheter” ✓ Arbetade nära Trumps advokat", "title": "Alla presidentens män – och andra nyckelfigurer i Trumps härva"},
{"contents": "I genomsnitt 40 personer i landet läggs varje år in på sjukhus på grund av svampförgiftning, visar en sammanställning av Socialstyrelsens statistik från de senaste tio åren. Majoriteten av fallen gäller mindre allvarliga förgiftningar, enligt Anna Myrnäs, läkare på Giftinformationscentralen. – Varje år blir ungefär fem till tio personer förgiftade av lömsk eller vit flugsvamp, som kan vara dödliga, samt samt en eller två av de njurskadande svamparna, säger hon till Nyhetsbyrån Siren.Statistiken från Socialstyrelsen visar endast fall där en läkare på ett sjukhus har ställt diagnosen \"toxisk effekt av förtärd svamp\".  Besök på akutmottagning eller inom annan specialiserad öppenvård ingår inte. I statistiken sticker Jämtlands län ut, med bara två konstaterade sjukhusfall på tio år. I Blekinge, med bara något fler invånare, vårdades 18 svampförgiftade på sjukhus under samma period. Totalt i Sverige mellan 2009 och 2018 rör det sig om 397 patienter. Det finns bara en handfull svampar i Sverige som är extremt giftiga. Men att äta någon av de mindre giftiga svamparna kan vara nog så otrevligt. – Man kan bli otroligt dålig i magen. En del kan må så illa att de måste läggas in någon dag på sjukhus. Det gäller kanske främst äldre eller andra lite klenare patienter, säger Anna Myrnäs till Nyhetsbyrån Siren. Det kan också vara svårt att skilja vissa fall av svampförgiftning från vanlig magförgiftning, som man kan få av svamp som har blivit dålig. – Svamp är en känslig matvara som bör rensas och hanteras direkt när man kommer hem. Jag brukar säga att svamp ska hanteras ungefär på samma sätt som köttfärs, säger Anna Myrnäs till Nyhetsbyrån Siren. De giftigaste svamparna skiljer sig från mindre farliga varianter genom att deras gift verkar långsamt. De potentiellt dödliga svamparna vit flugsvamp och lömsk flugsvamp kan smaka bra och man märker ofta inte av symptomen förrän efter omkring tolv timmar. Vanligtvis yttrar sig förgiftningen först som magsmärtor med kräkningar och svåra vattentunna diarréer. Då är det av största vikt att komma till sjukhus. – Efter tolv timmar är det för sent att magpumpa. På sjukhus kommer man att få dricka kol flera gånger under de närmaste dygnen och man får två olika sorters motgifter för att skydda framför allt levern, säger Anna Myrnäs till Nyhetsbyrån Siren. Vid misstanke om att man har fått i sig en olämplig svamp rekommenderar Anna Myrnäs att först ringa Giftinformationscentralen, på direktnummer eller via 112, för att få vägledning. Hittills i år har informationscentralen rekommenderat sjukhusvård till 18 personer som misstänkts ha fått i sig någon av de giftigaste flugsvamparna, vilket är ovanligt många. – Man ska alltid vara säker på vad för svamp man äter och lära sig de svenska giftsvamparna. Eftersom många som förgiftas inte har lärt sig att plocka svamp i Sverige har vi en broschyr med de vanligaste giftsvamparna på 29 olika språk, säger Anna Myrnäs till Nyhetsbyrån Siren. ", "title": "Svampförgiftning: Skåne på tredje plats"},
{"contents": "Osäkerhet råder i nordöstra Syrien, sedan USA uppgett att de ger grönt ljus till en turkisk militäroffensiv mot det kurdiskkontrollerade området.70 000 människor befinner sig i ökenlägret al-Hol, uppskattar FN. Av dem uppskattas runt 30 000 vara anhängare till terrorgruppen IS, enligt kurdiska myndigheter.Många av dem kom till al-Hol i samband med att IS-fästet al-Baghuz föll i mars i år. De allra flesta är kvinnor och barn, enligt FN.Nu varnar SDF-alliansen för en allt svårare situation i lägret.Flera organisationer har redan flaggat om undernäring, hög barnadödlighet och bristande sjukvård. Men radikaliseringen uppges också öka. Kvinnor allierade med IS har upprättat egna \"domstolar\" och en slags religiös polisstyrka i lägret, enligt en anonym SDF-officer som Washington Post har talat med. De i lägret som inte följer reglerna utsätts för bestraffning.De senaste veckorna påstås flera kvinnor och män dödats av vad som misstänks vara IS-sympatisörer, enligt den kurdiska nyhetsbyrån Anha.– För tillfället har vi läget under kontroll. Men eftersom vi saknar resurser finns det en överhängande risk att IS organiserar sig i lägret, säger officern, som varnar för att vapen smugglas in i al-Hol.Enligt Mustafa Bali, talesperson för SDF-alliansen, kan de kurdiska styrkorna mota IS-attacker som kommer utifrån. Farligare vore ett organiserat uppror i lägret, säger han.– Det här är en IS-stad. 70 000 människor kan inte kontrolleras. Det är en tickande bomb.", "title": "Kurdiska styrkor varnar: al-Hol en ”IS-stad”"},
{"contents": "Hon kan nu gå vidare från medieuppmärksamheten och rättegången och få lite lugn och ro, säger Katarina Söderberg.– Men saknaden och sorgen efter Eric kommer vi ju få leva med resten av våra liv.Inför rättegången hade Katarina Söderberg en tydlig önskan: att få svar på vad som hände morgonen den 2 augusti 2018 då hennes son sköts till döds av polis. I mångt och mycket har hon nu fått de svaren, tycker hon.– Jag har fått en inblick i hur poliserna tänkte och vad det var de såg framför sig. Och deras rädsla och alla de här sakerna, jag kan förstå och respektera det med tanke på vad de hade för information.Däremot har hon svårt att förstå att poliserna inte var mer inställda och förberedda på att de kunde möta en farlig person, vilket larmet handlade om.Hennes förhoppning är att hennes sons död ska kunna leda till förändringar i samhället.– Man kan tänka sig att polisen tar lärdom av detta, att man blickar inåt och gör förändringar för att öka polisernas möjligheter att läsa av människor med funktionsnedsättningar. Kan man öka kunskapen lite grann kanske riskerna för att något liknade sker igen kan minimeras.En stor del av åtalet gällde endast de två kulor som träffade Eric Torell i ryggen. Katarina Söderberg hoppas att man också tittar på insatsen som helhet för att se vad som gick fel i upprinnelsen till skjutningen, och hur det kan åtgärdas i framtiden.– Man får inte glömma att de ändå sköt 25 skott. Jag förstår att de i lagens mening är oskyldiga, och jag litar fullt ut på Sveriges domstolar, men jag har svårt att tro att man ser det som en lyckad polisinsats.", "title": "\"Får inte glömma att de sköt 25 skott\""},
{"contents": "Det var under hösten 2017 som råttor invaderade ett Espresso House-kafé i Malmö. Djuren tuggade på inredningen, åt rester och bajsade överallt i lokalerna.Vid några tillfällen for råttorna runt bland de fikande kunderna. – Det hände minst två-tre gånger att de bara sprang rakt över golvet. Då gick gästerna direkt, säger den tidigare skiftledaren Sara. – Jag fick ringa till flera olika chefer för att få tillstånd att stänga kaféet för dagen. Flera av de anställda blev mycket illa berörda av gnagarnas närvaro. – En i personalen blev attackerad av en råtta. Det var fruktansvärt.Aftonbladet har varit i kontakt med en kvinna som arbetade som barista på det aktuella fiket. Hon blev skräckslagen när hon fick höra om gnagarna. – Jag har fobi för råttor. Jag sa till cheferna att jag inte vågade stänga fiket ensam när råttorna var där. Men de sa att det inte fanns någon annan lösning. – Det var så äckligt alltihop. Vi serverade kakor ur förpackningar som råttorna tuggat på.Distriktsledningen för Espresso House tog hjälp av skadedjurssanerare som satte upp fällor. Gnagarna lät sig dock inte luras. – Vi la in ost och bacon i fällorna, men på morgnarna var de helt tomma, säger Sara. För att få bukt med problemet kom gevärsbeväpnade sanerare till fiket nattetid för att skjuta råttorna. På bilder som Aftonbladet tagit del av syns en man som ligger på golvet och väntar in djuren. – När de skjutit en så sa de alltid att de var den sista. Men sedan kom det fler och fler.Råttproblemen pågick i flera månader. Under denna period höll fiket enbart stängt några enskilda dagar. – De sa att vi inte kunde stänga eftersom det kostade så mycket pengar. Och ledningen vill tjäna pengar till varje pris, säger Sara. Personalen uppger att de uppmanades att hålla tyst om gnagarna för utomstående. – De sa till oss att ljuga. Vi fick inte säga något till kunderna och om någon tidning skulle komma så var uppmaningen att vi skulle neka till allt.Aftonbladet har i flera artiklar rapporterat om allvarliga arbetsmiljöproblem på Espresso House, som är en av Nordens största kafékedjor. Tidigare och nuvarande anställda vittnar om underbemanning och stress. En konsekvens av detta är att personalen har svårt att hinna städa ordentligt. – Man ska stänga kaféet, sopa hela golvet, blöttorka och städa toaletten med mera. Allt detta ska hinnas med på 15 minuter. Då blir det inte särskilt noggrant gjort, säger en medarbetare. En ex-barista berättar om ett fik i Vätterbygden som fick besök av kackerlackor.– Vi stängde fiket och städade en hel dag. På dörren satte vi upp en skylt där det stod att det var stängt på grund av vattenläcka. – Jag mådde väldigt dåligt av att arbeta där. Det var också jobbigt att inte kunna berätta sanningen för kunderna.I Stockholm har staden förbjudit ett Espresso House att hantera och bereda oförpackade livsmedel. Detta efter att gnagare upptäckts vid en kontroll. Staden dömer dessutom ut de vidtagna åtgärderna som otillräckliga. Stina Möller är Sverigechef för Espresso House. I en intervju med Aftonbladet säger hon att god hygien och livsmedelshantering är centralt för verksamheten– Problem med skadedjur är tyvärr inte helt ovanliga i vår bransch. – När de uppstår har vi god dialog med miljöförvaltningen. Varje situation hanteras utifrån det som gäller i det specifika fallet.Men är det rimligt att ett kafé håller öppet efter att det skjutits råttor på natten?– Det bedöms från fall till fall. Men saneringen i sig stör ju inte öppethållandet eftersom den sker när vi har stängt. – Jag kan inte kommentera den enskilda händelsen, men generellt sett har vi stort fokus på säkerheten både för våra gäster och medarbetare. Vad säger du till dem som tvekar att besöka Espresso House med anledning av rapporteringen? – Vi i ledningsgruppen har ett jättejobb att göra. Vi har redan inlett ett förbättringsarbete, och det kommer vi nu intensifiera. – Men det finns inga som helst anledningar för våra gäster att känna sig tveksamma med anledning av detta. ", "title": "Sköt råttor med gevär inne på Espresso House"},
{"contents": "Polisen larmades 00.06 under natten mellan torsdag och fredag.– En anmälare ringde om att en person blivit misshandlad i Hammarby. När vi anländer påträffar vi en man med skottskador, säger Anders Bryngelsson, presstalesperson vid Stockholmspolisen.Mannen fördes till sjukhus med ambulans.– Polisen har genomfört en teknisk undersökning på platsen, säger Anders Bryngelsson.Ärendet rubriceras som grov misshandel. Ingen misstänkt gärningsman har gripits.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Man skjuten i södra Stockholm – skytt söks"},
{"contents": "✓ Polisen: Har etablerat sig i Stockholm✓ Här är brotten de misstänks för: ”Stort våldskapital”", "title": "Maffian Black Axe etablerat i Stockholm – hotar med voodoo och torpeder"},
{"contents": "Polisen fick vid 10.30-tiden på måndagsförmiddagen larm från personer som sett en man med vapen. När polisen ryckte ut hade mannen förskansat sig i sitt hus och skjutit flera skott bland annat så att fönster krossades.– Han har använt ett hagelgevär, men han har licens för flera vapen, säger polisens presstalesperson Stefan Gustafsson.Polisen spärrade av ett område runt huset och förhandlare försökte etablera kontakt med den beväpnade som enligt polisen mådde psykiskt dåligt. Han sköt då mot polisen utan att någon träffades.I samband med att mannen laddade om sitt hagelgevär sköt polisen verkanseld mot honom och han kunde sedan gripas.Den gripne misstänks för försök till mord.Insatsen var vid 15-tiden på eftermiddagen avslutad men polisen var kvar vid mannens hus.– Vi ska säkra och ta hand om vapen och gå igenom fastigheten, säger Stefan Gustafsson.", "title": "Man gripen efter skott mot polis"},
{"contents": "Det var strax efter klockan halv nio på lördagskvällen som larmet kom in till räddningstjänsten. När man kom till platsen var branden redan fullt utvecklad.– Vi har mellan tjugo och trettio personer på plats, ett tiotal enheter, säger Nellie-Kim Millbourn, räddningschef  i beredskap på Värends räddningstjänst.Enligt Kim Millbourn så finns det i nuläget ingen risk för att allmänheten drabbas av händelsen.– Platsen ligger ganska avskilt, men känner man att det luktar rök tycker jag att man ska stänga fönster och ventilation.Räddningstjänsten kommer att stanna kvar på platsen under natten.", "title": "Lada övertänd utanför Växjö"},
{"contents": "Nordkoreas utrikesdepartement uppger nu att man inte vill förhandla mer med USA. Via landets statskontrollerade media KCNA meddelar man att det inte kommer bli några mer samtal såvida inte USA ändrar sin inställning och sin ”fientliga attityd”.Länderna har suttit i förhandlingar i flera månader, men nu har Nordkorea tröttnat på ”att amerikanerna inte har kommit med något nytt”.USA har en mer positiv bild av förhandlingarna, enligt nyhetsbyrån Reuters.Nordkorea uppger att USA har på sig till årets slut att ändra sin inställning.", "title": "Nordkorea ställer in samtal med USA"},
{"contents": "Det var vid halv tio-tiden som polisen larmades till en adress i Sundbyberg. I en lägenhet låg en död kvinna.En förundersökning gällande mord har nu inletts.En man greps av polis på plats. Han är nu misstänkt för mord.Polisen har nu spärrat av den misstänkta brottsplatsen och kriminaltekniker arbetar på platsen, men är förtegen kring händelsen.Man vill varken kommentera de inblandades ålder eller vad som orsakat kvinnans död.– Ambulans var på plats och behövde polishjälp, så vi åkte dit. Två personer fanns i lägenheten, en levde och en var avliden. Vi kan inte utesluta att ett brott har begåtts, säger Peter Asp, vakthavande befäl på Stockholmspolisen.– För tillfället genomförs en teknisk undersökning i lägenheten och efter det kommer förhör att hållas med den gripne.", "title": "En gripen för mord i Sundbyberg – polisen förtegen"},
{"contents": "✓ Släktingarna: Någon annan vilar i graven✓ Nu ska forskarna gå till botten i frågan", "title": "Supergangsterns grav ska öppnas"},
{"contents": "Metoden är omstridd, men välkomnas av klimat- och miljöminister Ola Elvestuen, vars parti Venstre har haft förslaget med i sitt partiprogram sedan 2007.– Det är väldigt bra att vi får det här på plats, säger han till Aftenposten.Han understryker att heroinbaserad behandling ska ses tillsammans med övriga åtgärder i den reformering av narkotikapolitiken som Norge genomför.Norges regering gav för ett år sedan Helsedirektoratet, Norges motsvarighet till Socialstyrelsen, i uppdrag att utarbeta en plan för försök med heroinbaserad behandling. Metoden har bland annat prövats i Schweiz och Danmark.Regeringen avsätter nu 13,1 miljoner norska kronor till ett pilotprojekt som omfattar 300 heroinmissbrukare i Oslo och Bergen, enligt ett förslag som presenteras i statsbudgeten på måndagen.De som ingår i försöket får två gånger dagligen besöka särskilda kliniker för att få en dos medicinskt heroin. Kliniken ska bemannas med läkare, sjuksköterskor, psykologer och narkotikasamordnare. Heroinet som används produceras av läkemedelsbolag och ges som tabletter eller injektioner.Försöket föreslås bli femårigt.", "title": "Norska missbrukare ska få gratis heroin"},
{"contents": "Under två veckor har vi nu skrivit om Sveriges kriskommuner. Sällan har en granskning väckt ett sånt väldigt engagemang. Miljontals läsare tog del av granskningen. Pär Karlssons berättade i sitt reportage om hur den lilla kommunen Gullspång förlorat såväl polis, arbetsförmedling som försäkringskassa. Nu fanns bara Systembolaget kvar.Natalia Kazmierskas skildrade den ekonomiska krisen i Tierp, där drömmen om Nordens största crosshall slutat med mångmiljonförlust. Mer än var femte barn i Sverige 2019 lever i det som klassas som fattigdom. Helena Trus starka möte med Carina Nilsson och hennes barn i Filipstad lyfte fram människorna bakom statistiken. Joachim Kerpner träffade föräldrar vars barn förlorar sitt stöd i skolan när Kiruna bantar från 75 till 25 elevassistenter. Anders Johansson skildrade hur äldre i Ystad inte längre får varm mat och Sonia Appel, 71, i Lund skrev ett öppet brev, ”man blir innerligt trött på micromat”. Anette Holmqvists artikel om hur Motala kommun ville sänka temperaturen inomhus för de äldre ledde till folkstorm och de ansvariga fick backa. Olof Svensson träffade skyddsombuden i Bjurholms kommun som slagit larm om vanvård, språkproblem och slöseri.Detta ger bilden av ett brustet Sverige, ett land där110 av 290 kommuner går med förlust, enligt en prognos från SKL, Sveriges kommuner och landsting. Delar av landet präglas av framtidstro och tillväxt, hos andra tonar en helt annan bild fram. Det är kris i dag men det är också en uppgivenhet och misstro inför framtiden.Hela tre av fyra svenskar oroar sig för att glesbygden ska utarmas så mycket att det inte går att bo där, visar en undersökning från Aftonbladet/Inizio som Aftonbladets politiska kommentator Lena Mellin berättade om i veckan. Bland dem som själva bor på landet är rädslan stor att Sverige ska svika. Det här är människor som har landets högsta kommunalskatter och ändå inte får den service för äldre eller kvalitet på skolan som andra har. Det är områden som de unga lämnar för att få jobb och en framtid någon annanstans. Det är orter som staten lämnat och som i flera fall fick ta emot en flyktingvåg man inte mäktade med. Det är kommuner som tagit förödande felbeslut.Granskningen ”När Sverige sviker” har berört oerhört många. I en digital värld kan engagemang mätas på många sätt, i det här fallet kan vi bland annat se det i antal sidvisningar, på hur länge vår publik läser och tittar på videoinslagen. Hur man än mäter så är det tydligt att bristerna i välfärden och krisen i kommunerna är något svenska folket vill få veta mer om, diskutera och tycka till om. Vi har haft flera välbesökta chattar och våra artiklar har också blivit delade och fått stor spridning i sociala nätverk. Lokaltidningar som skildrat problemen i åratal har uppmärksammat våra artiklar, flera andra medier har tagit upp temat.”När Sverige sviker” är klassisk journalistik, när den är som bäst. Serien har träffat en nerv, det syns inte minst i den väldiga mängd tips som strömmat in till redaktionen, vi har fått hundratals mejl. Vi har nu reportrar, fotografer och redaktörer som jobbar vidare med allt material. Aftonbladet kommer att fortsätta skriva om krisen i kommunerna och berätta om de människor som drabbas. Men, som alltid behöver vi din hjälp för att få hela bilden.Hör av dig och tipsa oss på sverigesviker@aftonbladet.se", "title": "”När Sverige sviker” är journalistik när den är som bäst"},
{"contents": "Flera Malmöbor hörde en rejäl smäll nu i kväll. En rökpelare ska också ha setts. Både polis och räddningstjänst larmades till området runt Gullviksborg och Hermodsdal.På Novisgatan hittades snart ett brunnslock som lossnat från sin plats.– Locket ligger på gatan. Vi tror att någon eventuellt kan ha kastat ner något och att locket lyfts av tryckvågen, det är hypotesen som vi arbetar efter, säger Rickard Lundqvist, presstalesperson på polisen.Händelsen ska inte ha orsakat några större materiella skador. Ingen person ska ha kommit till skada.", "title": "Larm om hög smäll i Malmö"},
{"contents": "Iraks regering har meddelat en rad reformer efter ett extrainsatt möte under natten mot söndagen, med målet att dämpa de omfattande regeringskritiska protesterna.Bland reformerna finns nya bestämmelser om landfördelning, militärtjänst och ökat stöd till behövande familjer. Stora förändringar utlovas även för att ge arbetslösa stöd.Den offentliga sektorn är landets största arbetsgivare. Irak har 40 miljoner invånare.Protesterna har pågått sedan i tisdags. De inleddes i Bagdad och spred sig till landets sydliga delar. Sammanlagt 104 människor har dödats i oroligheterna och fler 6 000 har skadats, enligt inrikesdepartementet. Siffran innebär att antalet skadade har ökat med runt 2 000 personer.Protesterna har bland annat mötts av skarp ammunition, tårgas och nedstängning av internet.", "title": "Irak: Över 100 döda och mer än 6 000 skadade"},
{"contents": "Klockan 10.30 fick polisen larm om att en man gick runt på sin tomt beväpnad med ett gevär i Rävlanda, Härryda kommun. Mannen hade barrikaderade sig i huset med ett hagelgevär. I huset fanns även två hundar. – Mannen har skjutit ett antal skott ut genom fastigheten och även mot mot polis men han har inte träffat någon, säger Thomas Fuxborg presstalesperson region väst. Mannen sköt mot polisen med hagelgevär. Skottet ska ha träffat i marken och ingen person ska ha skadats. Polisen besvarade med verkanseld och sköt mot mannen när han stod och laddade sig gevär i fönstret. – Vi har kunnat gripa mannen och han ska inte vara kritiskt skadad, säger Thomas Fuxborg. Polisen uppger att mannen inte blivit skottskadad. Ett område runt mannens hus och en intilliggande väg har spärrats av.– Vi har haft både insatsstyrkan, förhandlare och polis på platsen. Vi skickade även upp en helikopter som cirkulerade runt huset, säger Thomas Fuxborg.  Som extra säkerhetsåtgärd har Rävlandaskolan i Härryda kommun beslutat att hålla alla barn inomhus och låsa dörrarna. Det ska inte finnas något hot eller risk för allmänheten uppger polisen. Polisen är kvar på platsen och ska genomföra en husrannsakan. Mannen är i nuläget gripen misstänkt för mordförsök. ✓ Texten uppdateras. ", "title": "Man sköt mot polisen  – greps"},
{"contents": "Platsen för dubbelmordet på ett äldre par i Arlöv  var på måndagen fortsatt avspärrad och kommer så att förbli tills alla tekniska undersökningar är genomförda, meddelade polisen vid lunchtid på måndagen.Det äldre paret hittades strax efter lunchtid på söndagen i en lägenhet i ett flerfamiljshus i Arlöv. Hur de bragts om livet är fortfarande inte känt. Hittills har polisen endast sagt att det är omständigheterna på platsen som gör att man misstänker mord.Det fanns ännu på måndagen inte någon person gripen misstänkt för morden.– Vi har inlett en förundersökning om två fall av mord. Det här ska ha skett i ett flerfamiljshus, säger Jimmy Modin, presstalesperson för polisen i region Syd. Uniformerad polis kommer under hela dagen att vara på plats för trygghetsskapande arbete och kommunikation med medborgare i området i Arlöv. Det kommer även att ske dörrknackning.Förundersökningen har enligt polisen övergått från jourverksamheten till ordinarie verksamhet med en organisation för det fortsatta utredningsarbetet.Man vädjar fortsatt till allmänheten om iakttagelser i det aktuella området i Arlöv mellan klockan 09:00 – 15:00 i söndags.", "title": "Fortsatt avspärrat hela dagen – uniformerad polis syns i Arlöv"},
{"contents": "Klockan 9.20 fick polisen larm om en frontalkrock på riksväg 27 i Kråkered, söder om Borås. En äldre kvinna har förts med livshotande skador i ambulanshelikopter till Sahlgrenska sjukhuset i Göteborg. Ytterligare två personer har förts med ambulans till Borås med oklart skadeläge. I samband med olyckan har framkomligheten påverkats. – Det har blivit köbildning vid olyckan men strax kommer vägen att öppna igen, säger Per Fägersten, inre befäl Södra Älvsborgs räddningstjänst.Vägen öppnades klockan 10.20 och nu ska trafiken flyta på igen. ✓ Texten uppdateras ", "title": "Personbilar i frontalkrock – kvinna allvarligt skadad"},
{"contents": "Det var vid 01.30-tiden lokal tid som polisen larmades om skottlossning inne på Tequila KC bar, belägen i stadens centrala delar.Kaos utbröt när en eller flera gärningsmän började att skjuta vilt med pistol inne i lokalen. Fyra personer dödades och ytterligare fem skadades.De döda offren var mellan 20 och 50 år gamla och hade alla latinamerikanskt ursprung.Ännu har ingen gripits för massakern, trots en intensiv jakt på förövarna, skriver The Kansas City Star. Polisen vädjar nu till allmänheten om tips och har släppt övervakningsbilder på två personer som de tror genomförde dådet.En teori är att ett tidigare bråk inne på baren föranlett dödsskjutningen.– Vi tror inte att dådet skedde spontant, utan att det var en isolerad händelse. Vi tror inte att de misstänkta kommer att göra detta igen i närtid, säger Thomas Tomasic på Kansaspolisen till NBC News.", "title": "Polisen släpper bilder av misstänkta mördarna"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "Så fungerar incelrörelsen"},
{"contents": "Deltagare på festen ska ha larmat polisen vid 02.10-tiden i natt när två män bråkade. De båda männen var i 25-årsåldern – och den ena mannen har fördes till sjukhus med allvarliga skador, enligt polisen.Senare under söndagsförmiddagen meddelade polisen att han dött av sina skador.Enligt Aftonbladets uppgifter ska offret ha blivit knivskuren i magen, under en fest i lägenheten. Uppgifter som polisen ännu inte vill bekräfta. – Det har varit flera personer på plats, men var som har förevarit exakt är för tidigt att ge sig in på, säger Peder Jonsson, presstalesperson vid polisen i region Nord. Mannen som under natten greps uppges ha anhållits av åklagare under morgonen, inledningsvis misstänkt för försök till mord. Senare ändrades rubriceringen till misstänkt mord.Brottsplatsen ligger i centrala Piteå.– Det kommer att hållas förhör med den misstänkte, tillsammans med sin försvarare, under dagen, säger Peder Jonsson.Mannens anhöriga är underrättade om dödsfallet.", "title": "Uppgifter: Man i 25-årsåldern knivskuren till döds på fest"},
{"contents": "Misshandelsåtalet mot den amerikanske rapparen Asap Rocky och Greta Thunbergs FN-tal är de mest omskrivna ämnena där Sverige nämns på nätet under juli–september, enligt Svenska institutet.Uppmärksamheten når en topp den 20 juli efter att USA:s president Donald Trump twittrat att han ska prata med statsminister Stefan Löfven om Asap Rocky-fallet. Då nämns Sverige och Asap Rocky 290 000 gånger, enligt SI:s analys. Totalt har det skett 1,5 miljoner omnämnanden kring Sverige och rapartisten under de tre månaderna.Klimataktivisten Greta Thunberg är större än Sverige. Hon når omkring 2,3 miljoner omnämnanden dagen efter sitt tal på FN:s klimatmöte den 23 september. Då nämns Sverige och Thunberg tillsammans 91 000 gånger.\"Den internationella uppmärksamheten kring fallet Asap Rocky och Greta Thunberg visar att det digitala samtalet om Sverige är störst i USA, även om Greta skapar engagemang världen över, säger Madeleine Sjöstedt\", generaldirektör på SI, i ett pressmeddelande.", "title": "Asap Rocky stack ut i inlägg om Sverige"},
{"contents": "Vid 10.30-tiden larmades polisen till en lägenhet efter en skottlossning i Västervik. På plats hittades en kvinna skjuten – och en gärningsman greps misstänkt för mordförsök. På sjukhus dog kvinnan och rubriceringen har ändats till mord. – Det har pågått tekniska undersökningar, dörrknackningar och förhör med potentiella vittnen, säger Calle Persson, presstalesperson vid polisen i region Syd.Enligt polisen är offret och den misstänkta gärningsmannen bekanta med varandra. ", "title": "Kvinna dödad i Västervik"},
{"contents": "Polis försöker fortfarande ta reda på exakt vad som inträffade när en väktare sköts i Rinkeby under måndagskvällen.Skottlossningen ägde rum i samband med en rond som väktaren och en kollega gick i flera fastigheter, skriver Dagens Nyheter. Exakt var väktaren blev skjuten vill polisen däremot inte säga. Mannens tillstånd beskrivs som stabilt och polisen hoppas kunna förhöra honom under dagen.En förundersökning om mordförsök är inledd, och ett flertal vittnen till händelsen har förhörts av polis. Ingen är misstänkt eller gripen.", "title": "Inga spår efter väktarskjutning i Rinkeby"},
{"contents": "Aftonbladets och Viafrees program 200 sekunder har granskat en av världens största hamburgerkedjor: Burger King. Och verkligheten är inte lika aptitretande som reklamens nygrillade burgare.Se hur det går när 200 sekunders Robert Aschberg köper hamburgare som skulle ha legat i papperskorgen – och hur personalen gång på gång ställer om klockan på chicken nuggets-bitarna för att inte behöva slänga dem.De tidigare anställda berättar också om hur personalen varnar varandra när det är dags för inspektion, se mer i 200 sekunder.Företaget Burger King skriver i ett uttalande att de ”strävar efter att driva trygga och bra restauranger för både gäster och anställda och genomför ofta kontroller för att säkerställa att vi håller hög standard”.Burger King har efter 200 sekunders frågor påbörjat en granskning av alla sina restauranger och utbildning av personalen för att säkerställa att rutinerna följs, skriver man:”Vårt mål är alltid att snabbt komma till rätta med eventuella problem om dessa uppstår.”Hela uttalandet finns återgett nedan.", "title": "14 tidigare anställda på Burger King: ”Vi sålde gammal mat”"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "Så fungerar incelrörelsen"},
{"contents": "Flera Malmöbor hörde en rejäl smäll nu i kväll. En rökpelare ska också ha setts. Både polis och räddningstjänst larmades till området runt Gullviksborg och Hermodsdal.På Novisgatan hittades snart ett brunnslock som lossnat från sin plats.– Locket ligger på gatan. Vi tror att någon eventuellt kan ha kastat ner något och att locket lyfts av tryckvågen, det är hypotesen som vi arbetar efter, säger Rickard Lundqvist, presstalesperson på polisen.Händelsen ska inte ha orsakat några större materiella skador. Ingen person ska ha kommit till skada.", "title": "Larm om hög smäll i Malmö"},
{"contents": "Larmet om branden i Hedemora kom in klockan 10.43. Flera trapphus har evakuerats uppgav polisen, som var på plats med ambulans och räddningstjänst.– Jag har precis kommit på plats. Det rör sig om en vindsbrand i ett flerfamiljshus. Just nu håller vi på med invändig insats för att ta hand om brandhärden, och släcka. Vi har också ett utvändigt arbete med hävarm, sa Joel Hellbe, ställföreträdande räddningschef inledningsvis.Flera enheter var på plats och rökdykare gick in i byggnaden. Flera takluckor fick öppnas för att kunna ventilera ut röken och man arbetade med att förhindra att elden spred sig. Branden var ganska snabbt under kontroll, men tog sedan ny fart.– Elden har börjat blossa upp igen på taket så nu görs ett omtag för att släcka lågorna, säger Kenneth Johannesson, kommunikatör vid Polisen, region Bergslagen. Alla boende har evakuerats och en person har förts till sjukhus med rökskador, skriver polisen.– Efter klockan tolv var branden släckt och just nu pågår ett saneringsarbete av trapphusen i de tre lägenheterna, säger Joel Hellbe. Inga lägenheter ska ha förstörts i branden och framemot kvällen beräknas de som bor i huset kunna återvända. I nuläget är det oklart vad som har orsakat branden.", "title": "Brand i Hedemora – boende fick evakueras"},
{"contents": "Larmet om en misshandel på Stenorsvägen i Landskrona kom till polisen strax före 23 på måndagskvällen. En kvinna ska då ha blivit attackerad av två för henne okända gärningsmän.– Männen ska ha misshandlat kvinnan och sedan lämnat platsen. Men vad hon har fått för skador kan jag inte gå in på i nuläget, säger Filip Annas, presstalesperson på polisen i region syd.Kvinnan, som är i 40-årsåldern, har förts till sjukhus med ambulans. – Vi hann prata kort med henne innan ambulansen åkte iväg, och vi kommer prata mer med henne senare på sjukhuset, säger Filip Annas.Polisen har flera patruller på plats som söker av området. De är även intresserade av vittnesuppgifter som kan hjälpa dem i jakten på gärningsmännen.– Vi har flera patruller som söker av området. Men vi vill också komma i kontakt med vittnen som kan ha sett eller hört något.", "title": "Kvinna attackerad av okända män – polisen vädjar om tips"},
{"contents": "Det var klockan 19.50 som polisen fick in flera larm om att en bilist kört in i en eller flera parkerade bilar i Hökarängen.– Man hade även sett personer som lämnade platsen i samband med denna händelse, säger Åsa Wallentin, presstalesperson på polisen i region Stockholm.När polisen kom fram till platsen hittades en skjuten man i 40-årsåldern som fördes till sjukhus.Inledningsvis hanterades ärendet som ett mordförsök. Men vid 04.45-tiden på tisdagsmorgonen bekräftade polisen för Aftonbladet att mannen dött av sina skador på sjukhuset. Anhöriga är underrättade.Brottsrubriceringen har därför ändrats till mord.– Personen är skjuten, avliden och identifierad. Vi vidtar gängse rutinåtgärder, säger Lars Byström, Stockholmspolisens presstalesperson.Enligt uppgifter till Aftonbladet ska mannen ha blivit skjuten i bröstet.I samband med händelsen spärrades platsen av och kriminaltekniker genomförde en teknisk undersökning.Polisen sökte med hjälp av hundpatruller efter de personer som ska ha setts lämna platsen.Senare under kvällen genomförde polisen också en insats i Sköndal.", "title": "Man skjuten i bröstet – dog på sjukhus"},
{"contents": "En förundersökning om mordförsök har inletts.Enligt uppgift så ska minst en av gärningsmännen ha varit maskerad och burit handskar.– Jag kan bekräfta att vi påträffat av skadad person i Rinkeby. Det är en större pågående insats. Det finns uppgifter om att det rör sig om skottskador på underkroppen, säger Åsa Wallentin, presstalesperson på Stockholmspolisen.– Vi söker just nu misstänkta och hör vittnen på platsen. Men vi har ingen gripen.Polisen fick larmet klockan 21.29 på måndagen. Enligt uppgifter till Aftonbladet så ska överfallet ha skett i en källare i ett bostadshus. Tomhylsor ska ha säkrats av polisen.Den skadade väktaren har förts till sjukhus. Hans skador beskrivs som allvarliga men inte livshotande.Tipsa! är det enklaste och snabbaste sättet att skicka tips, bilder och video till oss. Du når redaktionen dygnet runt via knappen Tipsa! i Aftonbladet-appen. Aftonbladet garanterar alla tipsare källskydd, en grundlagsskyddad rättighet enligt Tryckfrihetsförordningen. Alla tips skickas krypterade.Du kan också ta kontakt med oss på andra sätt.Mejl: tipsa@aftonbladet.seSMS/MMS: 71000Tipstelefon: 08-411 11 11 Har du ett känsligt tips: Kontakta oss genom Secure Drop Tänk på detta vid en nyhetshändelse: Var aldrig i vägen för räddningspersonal eller polis. Utsätt inte dig själv eller andra för risker. Tänk på den personliga integriteten. Var inte för närgången utan håll dig på behörigt avstånd. ", "title": "Väktare överfallna i Rinkeby – en skjuten"},
{"contents": "Det var vid 14-tiden på söndagen som polisen larmades till ett flerbostadshus i Arlöv utanför Malmö.– Omständigheter på platsen gör att vi misstänker ett grovt brott, sa Evelina Olson, presstalesperson på polisen i region syd, i ett inledande skede.Senare gick polisen ut med uppgifter om att det är ett äldre par som har hittats döda i en lägenhet.Fastigheten är avspärrad och kriminaltekniker är på platsen och genomför en teknisk undersökning.En förundersökning rörande mord är inledd och polisen knackar dörr i området för att samla in vittnesuppgifter. Man har även hundpatruller på platsen.Larmet till polisen kom in via 112. Enligt uppgifter till Kvällsposten var det hemtjänsten som hittade kropparna.Motivet till dubbelmordet är fortfarande okänt.– Men vi har en teori som arbetar efter, säger Evelina Olson.Polisen beslagtog parets bil under söndagskvällen. Den kördes iväg från platsen med hjälp av en bärgningsbil.På söndagskvällen spärrade man även av ett soprum i bostadsområdet.Ingen misstänkt gärningsman är i nuläget gripen. Anhöriga är underrättade om dödsfallen.", "title": "Misstänkt dubbelmord i Arlöv"},
{"contents": "Det var strax innan klockan 02.00 som boende hörde flera kraftiga smällar i Märsta.– Vi vaknade av en sjukt hög smäll. Genom fönstret ser vi blåljus och kraftig rök, säger ett vittne till Aftonbladet.Räddningstjänsten larmades ut på ett flertal pågående bränder  i Tingvalla, Valsta och Märsta centrum, där ett stort antal bilar stod i brand. Vid 03.00-tiden hade räddningstjänsten börjat att avveckla sin insats. Totalt ska 19 bilar ha brunnit. Majoriteten ska vara helt utbrända.– Det är lugnt nu. I norra delarna av Märsta har nio bilar skadats, i södra Märsta fem personbilar och i Vallsta fem personbilar, säger Jonas Wahlstand på Storstockholms brandförsvar.På en parkering på Odensalavägen fick Nicklas sin bil utbränd. Ytterligare fem eller sex bilar brändes upp där.– Vi var ute hela grannskapet, och tyckte bara det var förjävligt. En lite äldre herre blev ju väldigt medtagen, han hade bara haft bilen i fyra månader. Nu kan han inte ha den och köra runt med frun, säger Nicklas.Nicklas hade en Mercedes av något äldre årsmodell. Eftersom han inte använt bilen på ett tag så hade han ställt av bilen, och därmed var bilen oförsäkrad.– Nu vet jag inte hur man går tillväga, hur man får bort bilen eller någonting. Samtidigt som bilbränderna rasade exploderade ett okänt föremål utanför en butikslokal i Tingvalla, där entrédörren ska ha lossnat.– Jag satt och kollade på tv när jag hörde en fruktansvärd smäll och kände en stark tryckvåg. När jag tittade ut såg jag att frisörsalongen på gatan var helt sprängd, säger vittnet Lasse.Polisen bekräftar händelsen.– Vi fick in samtal om att flera personer hört en explosion. På platsen ser det ut som om en frisörsalong blivit utsatt för en detonation, säger Sylvia Oldin, vakthavande befäl på polisregion Stockholm. – Vi har inlett en förundersökning om allmänfarlig ödeläggelse och har spärrat av platsen. Vittnen ska ha sett folk som rört sig i området, men vi har inte gripit någon.", "title": "Stort antal bilar satta i brand"},
{"contents": "Inne i köpcentret Emporia i Malmö knivhöggs en kvinna i slutet av augusti så allvarligt att hon fick livshotande skador. Nu åtalas en 24-årig man för mordförsök.Enligt åklagaren knivhöggs kvinnan flera gånger och träffades bland annat i huvudet och ryggen. Brottet avbröts av vittnen på plats och därför menar åklagaren att bara tillfälliga omständigheter gjorde att kvinnan inte dödades.Den åtalade förnekar brott.", "title": "Åtalas för knivattack på köpcentrum i Hyllie"},
{"contents": "I en debattartikel i Aftonbladet i helgen föreslog sex socialdemokratiska gruppledare från Östergötland att staten ska få bättre möjligheter att kontrollera att EU-medborgare inte stannar i landet längre än de tre månader de har rätt till så länge de inte studerar eller arbetar. Målet är att få bort tiggeriet.– Vi har förstått att den här typen av regler finns i andra EU-länder – att du i samband med att du kommer in i landet anmäler att du tänker stanna i tre månader, säger Lars Stjernkvist till Norrköpings Tidningar.I nuläget saknas i praktiken möjlighet att kontrollera hur länge en person uppehållit sig i landet. Med en anmälningsplikt bör staten kunna råda bot på det, enligt förslaget. Hur den ska utformas i praktiken överlåter Stjernkvist åt regeringen att utreda.– Jag inser ju att anmälningsplikten i sig inte löser problemet utan det handlar om att få redskap att lösa problemet, säger han.På måndagskvällen röstade kommunfullmäktige i Täby som ja till ett utökat tiggeriförbud. Med stöd av Sverigedemokraterna fick Moderaterna och Kristdemokraterna igenom att förbudet även ska gälla insamling av pant och kläder vid återvinningsstationer, rapportera r Dagens Nyheter.Förslaget gick igenom med 34 röster mot 26. Förbudet kan träda i kraft vid årsskiftet om länsstyrelsen ger klartecken.– Vårt tiggeriförbud är rättsligt lite annorlunda och handlar om både aktiv och passiv insamling och tiggeri vid återvinningsstationer. Därför måste det nu laglighetsprövas av länsstyrelsen, säger Tobias Karlström (KD) till DN.Om förbudet träder i kraft blir Täby andra kommun i Stockholms län att förbjuda tiggeri. Lidingö röstade nyligen ja till ett lokalt tiggeriförbud.", "title": "S-förslag: Anmälningsplikt för EU-medborgare"},
{"contents": "Vid 19-tiden på måndagen larmades Storstockholms brandförsvar om en lägenhetsbrand på Kungsholmen. Fyra brandstationer och 28 brandmän var inblandade i släckningsarbetet.  – Det var personer utanför som upptäckte att det brann och ringde in och larmade, sa Ulf Tholén, ledningsoperatör vid Storstockholms brandförsvar.Enligt räddningstjänsten har rökdykarna plockat ut en person, som sedan har först med ambulans till sjukhus. Skadeläget är oklart i nuläget.Strax före klockan 20 var branden släckt. Händelsen utreds som allmänfarlig vårdslöshet, men vad som orsakat den är ännu inte fastställt.– Nu är det eftersläckningsarbete och kontroll som gäller. Vi behöver säkerställa att branden inte har spridit sig till andra våningar och vindsutrymmen, säger ledningsoperatör Kim Hellberg.Senare på kvällen har ytterligare ett antal personer uppsökt vård efter att ha andats in rök, enligt polisens hemsida. ", "title": "Fullt utvecklad lägenhetsbrand i centrala Stockholm"},
{"contents": "Tidigare i dag kom kungahuset med nyheten att barnen till prinsessan Madeleine och prins Carl Philip inte längre kommer vara en del av Sveriges Kungahus. Nu berättar kungabarnen om beslutet på sociala medier. ”Den här förändringen har planerats under lång tid. Chris och jag tycker det är bra att våra barn nu får en större möjlighet att i framtiden forma sina egna liv som privatpersoner”, skriver Madeleine på sitt Instagramkonto.Även Prins Carl Philip är positiv till kungens val.”Idag meddelade Kungen beslutet att våra barn inte längre har ställningen Kungliga Högheter. Vi ser detta som positivt då Alexander och Gabriel kommer att ha friare valmöjligheter i livet”, skriver han och prinsessan Sofia på sin gemensamma Instagram.Det är alltså prins Alexander, prins Gabriel, prinsessan Leonore, prins Nicolas och prinsessan Adrienne som berörs av förändringen. För dem innebär beslutet att de inte får ta del av apanaget och de förväntas heller inte delta i plikter som övriga kungafamiljen är ålagda. Däremot behåller barnen sina hertig- och hertiginnetitlar och är fortsatt medlemmar av den kungliga familjen.", "title": "Kungabarnens egna ord om beslutet"},
{"contents": "En person har anhållits misstänkt för mordförsök sedan flera skott avlossats in genom ett lägenhetsfönster i Skövde. Ingen människa skadades i skottlossningen, som ägde rum natten till lördagen.Flera personer befann sig i lägenheten och det var ett skarpt vapen som användes, rapporterar Skaraborgs Läns Tidning med hänvisning till polisen.– Det var flera skott men jag kan inte säga hur många, säger jourhavande förundersökningsledare Mattias Hellgren Wingård till tidningen.Polisen har under dagen bland annat hört vittnen och säkrat hylsor utanför bostaden.", "title": "Sköt in i lägenhet – en anhållen"},
{"contents": "President Donald Trump har ihärdigt vägrat att offentliggöra sin skattedeklaration, men nu har en domare fattat beslut och ger åklagarmyndigheten i New York rätt i sitt försök att få loss dokumenten.Trump och hans advokater har tidigare hävdat att en sittande president åtnjuter immunitet i den typen av brottsutredningar som åklagarmyndigheten i New York just nu utreder.I utredningen i New York vill man gå till botten med de utbetalningar Donald Trump ska ha gjort till bland annat Stormy Daniels och Karen McDougal.Porrstjärnan Daniels och Playboymodellen McDougal ska, enligt tidigare uppgifter, ha fått pengar av Trumporganisationen för att hålla tyst om sina kärleksaffärer med presidenten.Trumps advokater överklagade omedelbart domarens beslut, rapporterar ABC News. ", "title": "Domare: Trump ska offentliggöra skattedokument"},
{"contents": "Det var så sent som förra veckan man upptäckte en pinsam felstavning i den granitplatta där Zlatans imponerande meritlista och titlar huggits in. FC Internazionale hade blivit FZ Internazionale, något Kvällsposten var först att rapportera.Stavfelet visade sig bero på Svenska fotbollförbundet, som lämnat korrekturet till stenhuggaren.Skulptören Peter Linde sa förra veckan att det kunde bli svårt att hinna hugga om stenen – men det gick. Vid 9-tiden på tisdag förmiddag inspekterade konstnären själv resultatet, rapporterar SVT. Förutom huvudpersonen Zlatan deltar också topprepresentanter för kommunledningen i eftermiddag: Katrin Stjernfeldt-Jammeh, Håkan Sjöstrand och Peter Linde.  Kulturskolans kör El Sistema sjunger och framför en alldeles speciell och nyskriven hyllningssång till Zlatan. Malmö stad har bjudit in alla att delta i festligheterna vid stadion. ✓ Texten uppdateras.", "title": "Nu reser sig Zlatans staty "},
{"contents": "Det var så sent som förra veckan man upptäckte en pinsam felstavning i den granitplatta där Zlatans imponerande meritlista och titlar huggits in. FC Internazionale hade blivit FZ Internazionale, något Kvällsposten var först att rapportera.Stavfelet visade sig bero på Svenska fotbollförbundet, som lämnat korrekturet till stenhuggaren.Skulptören Peter Linde sa förra veckan att det kunde bli svårt att hinna hugga om stenen – men det gick. Vid 9-tiden på tisdag förmiddag inspekterade konstnären själv resultatet, rapporterar SVT. Förutom huvudpersonen Zlatan deltar också topprepresentanter för kommunledningen i eftermiddag: Katrin Stjernfeldt-Jammeh, Håkan Sjöstrand och Peter Linde.  Kulturskolans kör El Sistema sjunger och framför en alldeles speciell och nyskriven hyllningssång till Zlatan. Malmö stad har bjudit in alla att delta i festligheterna vid stadion. ✓ Texten uppdateras.", "title": "Nu reser sig Zlatans staty "},
{"contents": "Prover har tagits på värmebehandlade räkor som i princip bör vara klara att äta. Enligt en rapport från de danska motsvarigheterna till svenska Livsmedelverket och Smittskyddsinstitutet var 75 procent av de undersökta tillagade räkorna förorenade av tarmbakterier, till exempel enterokocker och E.coli-bakterier.Danska myndigheter går nu vidare för att se hur höga nivåerna av bakterier är för att kunna ta ställning till om några produkter ska återkallas, rapporterar den danska nyhetsbyrån Ritzau.Att dessa bakterier finns i räkorna innebär inte per automatik att den som äter dem blir sjuk, förklarar Birgitte Helwigh från danska Fødevareinstituttet.– När man hittar den här typen av bakterier är det risk för att andra sjukdomsframkallande bakterier också kan finnas i produkten, som till exempel salmonella, säger hon till Ritzau.Förekomsten av bakterierna kan bero på att räkorna inte upphettats tillräckligt, eller att bakterierna tillkommit i fortsatt hantering och paketering, förklarar hon.I Sverige har ingen liknande undersökning gjorts på importerade räkor.– Det är intressant att se resultatet från den danska undersökningen. Vi lär ju ha samma produkter som kommer till Sverige som till Danmark, säger Mats Lindblad, smittskyddssamordnare på Livsmedelsverket, till TT.Harmlösa tarmbakterier hittas inte sällan i till exempel grönsaker som odlats utomhus. Därför är rådet att skölja noga.– När det handlar om sådant som är värmebehandlat ska det normalt inte finnas sådana bakterier, säger Mats Lindblad och tillägger att de danska rönen pekar på att allt inte gått rätt till i hanteringen.Han tycker ändå inte att det finns skäl att avråda svenska konsumenter från att äta till exempel kokta asiatiska jätteräkor från butikerna.– Självfallet måste ju företagen som producerar dem ha koll på sin produktion så att det inte blir problem. Det går ju inte att utesluta, men jag tycker inte att man ska vara rädd för att äta dem.", "title": "Dansk undersökning: Tarmbakterier i importerade räkor"},
{"contents": "Klockan 10.30 fick polisen larm om att en man gick runt på sin tomt beväpnad med ett gevär i Rävlanda, Härryda kommun. Mannen hade stängt in sig i huset med ett hagelgevär. I bostaden fanns även två hundar. – Mannen har skjutit ett antal skott ut genom fastigheten och även mot mot polis men han har inte träffat någon, säger Thomas Fuxborg presstalesperson region väst. Mannen sköt mot polisen med hagelgevär. Skottet ska ha träffat i marken och ingen person ska ha skadats. Polisen besvarade med verkanseld och sköt mot mannen när han stod och laddade geväret i fönstret. – Vi har kunnat gripa mannen och han ska inte vara kritiskt skadad, säger Thomas Fuxborg. Polisen uppger att mannen inte blivit skottskadad. Ett område runt mannens hus och en intilliggande väg har spärrats av.– Vi har haft både insatsstyrkan, förhandlare och polis på platsen. Vi skickade även upp en helikopter som cirkulerade runt huset, säger Thomas Fuxborg.  Som extra säkerhetsåtgärd har Rävlandaskolan i Härryda kommun beslutat att hålla alla barn inomhus och låsa dörrarna. Det ska inte finnas något hot eller risk för allmänheten uppger polisen. Polisen är kvar på platsen och ska genomföra en husrannsakan. Mannen är i nuläget gripen misstänkt för mordförsök. ", "title": "Man sköt mot polisen – greps"},
{"contents": "Tiotusentals personer har berörts av historien om sexåriga katten Zlatan i Gräsmark i Värmland. Det var ägaren Charlotte Willman, 26, som hittade honom svårt medtagen i rabatten ute i trädgården. Hon tog med honom in och lät honom vila på soffan.– Vi trodde han varit i ett kattslagsmål, så vi var inte särskilt oroliga, sa Charlotte Willman till Aftonbladet tidigare i veckan.Hos veterinären insåg de hur skadad Zlatan faktiskt var. När pälsen rakats bort var huden under full av småsår. Det var skottsår efter hagelkulor. Men alla kulor kunde inte plockas bort.– När de röntgade honom upptäckte de att det fanns ytterligare hundra kulor i hans kropp, sa Charlotte Willman tidigare.I torsdags kväll blev Zlatan dålig och morgonen efter var det dags för veterinärbesök igen. I fredags vid 18-tiden fick Zlatan somna in.– Trots alla insatser blev han inte bättre, hans kropp orkade inte mer, säger Charlotte Willman.Händelsen är polisanmäld men det är fortfarande oklart som hänt och vem som sköt katten.", "title": "Katten Zlatan besköts med hagel – nu har han somnat in"},
{"contents": "Larmet från Kristineberg på Kungsholmen kom in som ett automatlarm till räddningstjänsten på lördagseftermiddagen.– När vi kom dit så märkte vi att det larmade från ett utrymme där det finns etanol och även en indikation på läckage där inne så vi backade ut, säger Jarmo Carlsten.Räddningstjänsten drog i gång en insats för att hantera situationen – som kan vara riskabel för personalen från räddningstjänsten.– Risken för explosion är hög som vi ser det, säger Jarmo Carlsten.Läckaget skedde från en etanoltank i en industrifastighet som används av ett företag i medicinbranschen, enligt räddningstjänsten.Någon risk för allmänheten fanns dock inte.– Det här händer inomhus i den här industrifastigheten och det finns ingen allmänhet i närheten. Om det skulle smälla så smäller det inne i huset, säger Jarmo Carlsten.Räddningstjänsten beslutade om att en intilliggande idrottshall samt en fotbollsplan skulle evakueras. Också närmaste gata stängdes av.– Vi har satt upp en riskzon på 50 meter runt byggnaden, säger Jarmo Carlsten.Vid 17-tiden gick två team från räddningstjänsten, både rökdykargrupper och skyddsgrupper, in i byggnaden från två håll för att undersöka hur stor läckan är och om det fortfarande läcker.– Det handlar om en första indikeringsinsats, säger Jarmo Carlsten.Strax innan 18 kunde räddningstjänsten blåsa faran över.– Vi har ventilerat och avslutat och har en säker miljö på platsen, säger Jarmo Carlsten.", "title": "Stor explosionsrisk efter kem-läckage på Kungsholmen"},
{"contents": "Iraks regering har meddelat en rad reformer efter ett extrainsatt möte under natten mot söndagen, med målet att dämpa de omfattande regeringskritiska protesterna.Bland reformerna finns nya bestämmelser om landfördelning, militärtjänst och ökat stöd till behövande familjer. Stora förändringar utlovas även för att ge arbetslösa stöd.Den offentliga sektorn är landets största arbetsgivare. Irak har 40 miljoner invånare.Protesterna har pågått sedan i tisdags. De inleddes i Bagdad och spred sig till landets sydliga delar. Sammanlagt 104 människor har dödats i oroligheterna och fler 6 000 har skadats, enligt inrikesdepartementet. Siffran innebär att antalet skadade har ökat med runt 2 000 personer.Protesterna har bland annat mötts av skarp ammunition, tårgas och nedstängning av internet.", "title": "Irak: Över 100 döda och mer än 6 000 skadade"},
{"contents": "✓ Misstänkte mördarens ex: Han brände kroppsdelar på jobbet", "title": "”Hittade en del av en kropp i frysen”"},
{"contents": "Männen hittades skadade i ett trapphus vid Ica i stockholmsstadsdelen Svedmyra på kvällen söndagen den 22 september.Männen är båda i 20-årsåldern och hade enligt polisen huggits med ett vasst föremål.Deras tillstånd beskrevs av sjukvården som allvarligt men stabilt och polisen drog i gång en utredning om mordförsök.Men trots att polisen letade med bland annat helikopter kunde inte någon gärningsman gripas under kvällen den 22 september.Tidigt i går morse greps en person som polisen misstänker ligger bakom dådet. Han hade anhållits i sin frånvaro redan dagen innan.Det handlar om en 15-årig pojke, som i dag begärdes häktad av jouråklagare. Som skäl till häktningen hävdar åklagaren ”synnerliga skäl” samt att det kan finnas risk för att pojken förstör utredningen om han får vara på fri fot. Åklagaren begärde också tillstånd att sätta pojken under restriktioner, det vill säga att han inte får ha kontakt med omvärlden under häktningstiden.På lördagseftermiddagen beslutade Södertörns tingsrätt att pojken ska häktas.– Han blev häktad på sannolika skäl för två fall av grov misshandel. Frihetsberövandet kommer att bedömas löpande eftersom det är frågan om en så ung person, säger Karin Rosander, informationsdirektör på Åklagarmyndigheten.Pojken, som är från södra Stockholm, har tidigare inte dömts för brott enligt offentliga register.Han företräds av advokat Björn Sandin som inför förhandlingen sa:– Han begärde byte av advokat i går så jag är precis på väg in till honom för att ha mitt första samtal.", "title": "15-årig pojke begärs häktad för att ha huggit ner män i Svedmyra"},
{"contents": "Ett löfte om gratis kebab till de 200 första gästerna ledde till köbildning och kaos. Till slut larmades polis till fredagens invigning av kebabrestaurangen i Gävle.Polisen ryckte ut vid lunch och vid 14-tiden, efter att ett vaktbolag kallats in för att få ordning på stöket i kön, kunde de hungriga matgästerna börja släppas in, några få åt gången, rapporterar Gefle Dagblad.– Det blev bråkigt precis som vid en rea men ingen person är misstänkt för brott, säger Mikael Hedström, presstalesperson på polisen, till tidningen.", "title": "Gratis kebab ledde till kaos"},
{"contents": "Saudiarabien tillåter utländska män och kvinnor att dela hotellrum utan att de behöver bevisa att de är släkt eller gifta. Dessutom kommer saudiarabiska och utländska kvinnor att få ta in på hotell ensamma, vilket tidigare varit förbjudet.De nya reglerna ingår i en regeringsoffensiv för att få fler turister till landet och för att diversifiera ekonomin, som huvudsakligen är beroende av oljeinkomster. Saudiarabien har varit förhållandevis stängt i årtionden och fram till för några år sedan kunde män och kvinnor, även utlänningar, som inte var släkt och som syntes offentligt få hårda straff.Myndigheterna har som mål att få hundra miljoner årliga besökare till 2030. Sedan förra veckan kan medborgare i 49 länder, däribland Sverige, ansöka om turistvisum till Saudiarabien.", "title": "Ogifta får dela hotellrum i Saudiarabien"},
{"contents": "De två gripna är 21 respektive 26 år gamla. Bägge har anhållits. De kom själva in till receptionen på Rättscentrum i Malmö och anmälde sig. Därefter greps de och anhölls sedan av en jouråklagare. Under fredagen kommer de misstänkta männen att förhöras och dna-topsas.– Om det har säkrats dna-spår på brottsplatsen kan en topsning knyta männen till brottet, säger Calle Persson, polisens presstalesperson. Den yngste av männen, som var 20 år vid gärningstillfället, är misstänkt för grov våldtäkt och 26-åringen är misstänkt för våldtäkt av normalgraden.– Det är ett av de grövsta brotten. Dels vad det gäller straffskalan och ur moraliska aspekter. Vi ser mycket allvarligt på det, säger Calle Persson.Eftersom brottet ansågs allvarligt och utredningen gick på tomgång beslutade sig polisen för något så ovanligt som en bildpublicering. Övervakningskamera hade fångat två misstänkta män när de lämnade Folkets park. Publiceringen gav snabbt resultat. Efter att Aftonbladet och flera andra medier gått ut med bilderna började telefonen ringa hos polisen. – Tipsen var så pass bra att hade de inte kommit in själva så hade det bara varit en tidsfråga innan vi hade gripit dem, säger Calle Persson. Enligt Calle Persson kom männen inte in tillsammans utan anmälde sig vid olika tidpunkter under kvällen. – De sa att de kände igen sig på bilderna. De två männen identifieras av tjänstgörande polis och greps, säger Calle Persson. Varför kom de in själva, tror du?– Det gör ibland personer när de är efterlysta. Vissa vill berätta sin version och vissa vill kanske undvika att vi kommer hem till dem och hämtar dem, säger Calle Persson. Det var den 6 juni 2019 som Anna, 30, tillsammans med vänner begav sig till Folkets park i centrala Malmö för att fira nationaldagen. En stund efter midnatt, vid klockan 00.30, lämnade Anna för en kort stund sina vänner. Då dök två för henne okända män upp. Bakom en buske i nära anslutning till en av ingångarna till Folkets park ska männen ha överfallit och våldtagit Anna. Det var först när hon lyckades skrika på hjälp och uppmärksamma andra i parken om vad som skedde som männen ska ha avbrutit övergreppet och lämnat  platsen. – Anna fick hjälp att kontakta polisen och en patrull kom till platsen, säger förundersökningsledare Cecilia Wolfgramm. Polisen vill inte gå in på om de två misstänkta männen har gjort några medgivanden. Inte heller om offret Anna har pekat ut männen som förövare. Calle Persson påpekar att offer för våldtäkter generellt ofta mår mycket dåligt. Han hoppas att Anna kommer orka med rättsprocessen. – Vi hoppas såklart att hon kommer vara stark nog att kunna vara med i en eventuellt kommande rättegång.  Och berätta hennes upplevelse av det.  Anna heter i verkligheten något annat.", "title": "Två gripna för överfallet på Anna"},
{"contents": "Under två veckor har vi nu skrivit om Sveriges kriskommuner. Sällan har en granskning väckt ett sånt väldigt engagemang. Miljontals läsare tog del av granskningen. Pär Karlssons berättade i sitt reportage om hur den lilla kommunen Gullspång förlorat såväl polis, arbetsförmedling som försäkringskassa. Nu fanns bara Systembolaget kvar.Natalia Kazmierskas skildrade den ekonomiska krisen i Tierp, där drömmen om Nordens största crosshall slutat med mångmiljonförlust. Mer än var femte barn i Sverige 2019 lever i det som klassas som fattigdom. Helena Trus starka möte med Carina Nilsson och hennes barn i Filipstad lyfte fram människorna bakom statistiken. Joachim Kerpner träffade föräldrar vars barn förlorar sitt stöd i skolan när Kiruna bantar från 75 till 25 elevassistenter. Anders Johansson skildrade hur äldre i Ystad inte längre får varm mat och Sonia Appel, 71, i Lund skrev ett öppet brev, ”man blir innerligt trött på micromat”. Anette Holmqvists artikel om hur Motala kommun ville sänka temperaturen inomhus för de äldre ledde till folkstorm och de ansvariga fick backa. Olof Svensson träffade skyddsombuden i Bjurholms kommun som slagit larm om vanvård, språkproblem och slöseri.Detta ger bilden av ett brustet Sverige, ett land där110 av 290 kommuner går med förlust, enligt en prognos från SKL, Sveriges kommuner och landsting. Delar av landet präglas av framtidstro och tillväxt, hos andra tonar en helt annan bild fram. Det är kris i dag men det är också en uppgivenhet och misstro inför framtiden.Hela tre av fyra svenskar oroar sig för att glesbygden ska utarmas så mycket att det inte går att bo där, visar en undersökning från Aftonbladet/Inizio som Aftonbladets politiska kommentator Lena Mellin berättade om i veckan. Bland dem som själva bor på landet är rädslan stor att Sverige ska svika. Det här är människor som har landets högsta kommunalskatter och ändå inte får den service för äldre eller kvalitet på skolan som andra har. Det är områden som de unga lämnar för att få jobb och en framtid någon annanstans. Det är orter som staten lämnat och som i flera fall fick ta emot en flyktingvåg man inte mäktade med. Det är kommuner som tagit förödande felbeslut.Granskningen ”När Sverige sviker” har berört oerhört många. I en digital värld kan engagemang mätas på många sätt, i det här fallet kan vi bland annat se det i antal sidvisningar, på hur länge vår publik läser och tittar på videoinslagen. Hur man än mäter så är det tydligt att bristerna i välfärden och krisen i kommunerna är något svenska folket vill få veta mer om, diskutera och tycka till om. Vi har haft flera välbesökta chattar och våra artiklar har också blivit delade och fått stor spridning i sociala nätverk. Lokaltidningar som skildrat problemen i åratal har uppmärksammat våra artiklar, flera andra medier har tagit upp temat.”När Sverige sviker” är klassisk journalistik, när den är som bäst. Serien har träffat en nerv, det syns inte minst i den väldiga mängd tips som strömmat in till redaktionen, vi har fått hundratals mejl. Vi har nu reportrar, fotografer och redaktörer som jobbar vidare med allt material. Aftonbladet kommer att fortsätta skriva om krisen i kommunerna och berätta om de människor som drabbas. Men, som alltid behöver vi din hjälp för att få hela bilden.Hör av dig och tipsa oss på sverigesviker@aftonbladet.se", "title": "”När Sverige sviker” är journalistik när den är som bäst"},
{"contents": "Polisen har spärrat av restaurangen i Hovsjö efter skottlossningen och jagar fortfarande den beväpnade gärningspersonen. I nuläget finns inga uppgifter om att någon ska ha skadats.När polisen kom till platsen var ingen målsägande kvar, skriver polisen.Polisen nåddes av larmet om skjutningen vid 16.45 och enligt larmet ska gärningspersonen ha gått in på restaurangen och avfyrat ett okänt antal skott.– Vi har ingen gripen än så länge, säger Anna Westberg vid Stockholmspolisen.Händelsen rubriceras som försök till mord.", "title": "Man sköt på restaurang i Södertälje: Skjutit okänt antal skott"},
{"contents": "Jysk ska kora sin bästa säljare och fira sina medarbetare med en stor personalfest i Göteborg. För att alla de anställda ska kunna vara med på festen stänger de samtliga butiker på söndagen den 20 oktober.– Vi är stolta över att ha så många duktiga medarbetare i våra butiker. De är kompetenta, serviceinriktade och utmanar varandra till att utvecklas, säger Kenneth Pedersen, Head of Retail för Jysk Sverige, i ett pressmeddelande.Festen kommer att hållas på Gothia Towers och både medarbetare och respektive är bjudna.– I år har vi anmälningsrekord till festen. Förra året tog vi beslutet att stänga alla butiker dagen efter festen för att göra det möjligt för fler att delta. Också i år stänger vi butikerna dagen efter och vi är glada över att så många vill resa till Göteborg och fira, säger Jysk Sveriges vd, Johan Sjödin.Jysk är från början ett danskt bolag och öppnade sin första butik 1979. Den första svenska butiken öppnade i Malmö 1991. I Sverige finns det 145 butiker och närmre 1 300 säljare.", "title": "Jysk ger alla anställda ledigt – dagen efter personalfest"},
{"contents": "En person har anhållits misstänkt för att ligga bakom bombhotet mot Arena Skövde, rapporterar P4 Skaraborg.– Personen blev först anhållen i sin utevaro, men efter spaning så kunde polisen gripa en misstänkt person i Skaraborg som är i 25-årsåldern, säger Fredrik Bergström vid Skövdepolisen till radion.Det finns bara en misstänkt för bombhotet, som rubriceras som grovt olaga hot.Vid 12.30-tiden på måndagen ringde en man till Skövde kommuns kontaktcenter och uppgav att han placerat en bomb på sportanläggningen, och lade sedan på.Ett hundratal personer evakuerades och fick lämna anläggningen, som bland annat innehåller ett äventyrsbad och flera idrottshallar.Senare under eftermiddagen kunde bomblarmet avblåsas. Inget tydde på att hotet skulle komma att verkställas, enligt polisen.", "title": "25-åring anhållen för bombhot i Skövde"},
{"contents": "En kvinna i 50-årsåldern som hittades svårt skadad i en lägenhet i Arvika i fredags är död, skriver NWT. Hon avled på måndagskvällen.En man som befann sig i lägenheten där kvinnan hittades anhölls natten mot lördagen skäligen misstänkt för försök till mord. Efter det har brottsrubriceringen ändrats till mord.Mannen, som nekar till brott, har försatts på fri fot.– Brottsmisstanken kvarstår, men den är så svag så det motiverar inte något frihetsberövande, säger åklagare Stefan Wessberg till NWT.", "title": "Polisen utreder misstänkt mord i Arvika"},
{"contents": "Svenska Dagbladet har granskat vad som kallas ”köksbordskirurgi” – olagliga omskärelser för svarta pengar. Socialstyrelsen har tidigare uppskattat att tusentals sådana ingrepp görs årligen, men mörkertalet betraktas som stort.Tidningen har varit i kontakt med fyra män som utför omskärelser för omkring 2 000 kronor. En av dem började operera pojkars underliv på flyktingförläggningen där han blev placerad när han kom till Sverige. Det tipsas också om män som utför omskärelse i arabisktalande Facebookgrupper.– Det är Guds påbud att göra omskärelse. Det här är den smutsigaste delen av kroppen, där du bajsar och kissar. Trots alla bakterier är man frisk där. Gud har gjort att det läker lätt, säger en man i 50-årsåldern till SvD. Han beskriver sig som en erfaren omskärare.För barn som är yngre än två månader kan man lagligt utföra omskärelse utan läkarlegitimation, om man har tillstånd från Inspektionen för vård och omsorg. Men det har inte männen som SvD varit i kontakt med, och ett sådant har inte beviljats sedan 2015, enligt tidningen.En av männen har sökt och fått avslag – eftersom smärtlindringen han uppgett sig använda inför operationen inte är tillräcklig. Ändå erbjuder sig mannen att utföra omskärelse för 2 000 kronor på en ettåring, enligt SvD – något som dessutom kräver läkarlegitimation. Det finns sex regioner som erbjuder icke-medicinskt motiverad omskärelse av pojkar, vilket kan kosta tiotusentals kronor. Det finns också andra kliniker som utför rituell omskärelse på pojkar för några tusenlappar.Jakob Stenman, barnkirurg och urolog vid Astrid Lindgrens barnsjukhus i Solna, säger att barnen som opereras på okontrollerat vis utsätts för många risker.– Vi har sett svåra infektioner där det blivit väldigt stora huddefekter som vi fått operera efteråt. Vi har även sett amputationer av penisskaftet, säger Jakob Stenman, till SvD. Det rör sig då om delar av penisskaftet som amputerats.Men de olovliga omskärarna som SvD varit i kontakt med, när de utgett sig för att vara intresserade av tjänsten, vittnar om en blomstrande marknad.– På torsdag har jag eritreaner och kurder i Gävle och en syrier i Sundsvall. Jag åker också till Norge, Danmark, Tyskland och Nederländerna, säger mannen i 50-årsåldern till SvD.Omskärelse har varit mycket omdebatterat den senaste veckan, efter att Centerpartiet på sin stämma röstade för att partiet ska verka för ett förbud mot omskärelse av icke-medicinska skäl. Men Annie Lööf och partiledningen står inte bakom förslaget, då man anser att religionsfriheten och mångfald- och toleransperspektiven inte vägts in tillräckligt. C-förslaget har förkastats av bland annat det Judiska centralrådet.Men Annie Lööf förespråkade själv ett omskärelseförbud 2007, när hon var ny i riksdagen.– Nu när jag pratat med väldigt många organisationer så har jag insett att den här frågan har betydligt större dynamik, sade Annie Lööf (C) i Ekots lördagsintervju i går.", "title": "”Köksbordskirurger” utför illegal omskärelse på pojkar"},
{"contents": "Det var under hösten 2017 som råttor invaderade ett Espresso House-kafé i Malmö. Djuren tuggade på inredningen, åt rester och bajsade överallt i lokalerna.Vid några tillfällen for råttorna runt bland de fikande kunderna. – Det hände minst två-tre gånger att de bara sprang rakt över golvet. Då gick gästerna direkt, säger den tidigare skiftledaren Sara. – Jag fick ringa till flera olika chefer för att få tillstånd att stänga kaféet för dagen. Flera av de anställda blev mycket illa berörda av gnagarnas närvaro. – En i personalen blev attackerad av en råtta. Det var fruktansvärt.Aftonbladet har varit i kontakt med en kvinna som arbetade som barista på det aktuella fiket. Hon blev skräckslagen när hon fick höra om gnagarna. – Jag har fobi för råttor. Jag sa till cheferna att jag inte vågade stänga fiket ensam när råttorna var där. Men de sa att det inte fanns någon annan lösning. – Det var så äckligt alltihop. Vi serverade kakor ur förpackningar som råttorna tuggat på.Distriktsledningen för Espresso House tog hjälp av skadedjurssanerare som satte upp fällor. Gnagarna lät sig dock inte luras. – Vi la in ost och bacon i fällorna, men på morgnarna var de helt tomma, säger Sara. För att få bukt med problemet kom gevärsbeväpnade sanerare till fiket nattetid för att skjuta råttorna. På bilder som Aftonbladet tagit del av syns en man som ligger på golvet och väntar in djuren. – När de skjutit en så sa de alltid att de var den sista. Men sedan kom det fler och fler.Råttproblemen pågick i flera månader. Under denna period höll fiket enbart stängt några enskilda dagar. – De sa att vi inte kunde stänga eftersom det kostade så mycket pengar. Och ledningen vill tjäna pengar till varje pris, säger Sara. Personalen uppger att de uppmanades att hålla tyst om gnagarna för utomstående. – De sa till oss att ljuga. Vi fick inte säga något till kunderna och om någon tidning skulle komma så var uppmaningen att vi skulle neka till allt.Aftonbladet har i flera artiklar rapporterat om allvarliga arbetsmiljöproblem på Espresso House, som är en av Nordens största kafékedjor. Tidigare och nuvarande anställda vittnar om underbemanning och stress. En konsekvens av detta är att personalen har svårt att hinna städa ordentligt. – Man ska stänga kaféet, sopa hela golvet, blöttorka och städa toaletten med mera. Allt detta ska hinnas med på 15 minuter. Då blir det inte särskilt noggrant gjort, säger en medarbetare. En ex-barista berättar om ett fik i Vätterbygden som fick besök av kackerlackor.– Vi stängde fiket och städade en hel dag. På dörren satte vi upp en skylt där det stod att det var stängt på grund av vattenläcka. – Jag mådde väldigt dåligt av att arbeta där. Det var också jobbigt att inte kunna berätta sanningen för kunderna.I Stockholm har staden förbjudit ett Espresso House att hantera och bereda oförpackade livsmedel. Detta efter att gnagare upptäckts vid en kontroll. Staden dömer dessutom ut de vidtagna åtgärderna som otillräckliga. Stina Möller är Sverigechef för Espresso House. I en intervju med Aftonbladet säger hon att god hygien och livsmedelshantering är centralt för verksamheten– Problem med skadedjur är tyvärr inte helt ovanliga i vår bransch. – När de uppstår har vi god dialog med miljöförvaltningen. Varje situation hanteras utifrån det som gäller i det specifika fallet.Men är det rimligt att ett kafé håller öppet efter att det skjutits råttor på natten?– Det bedöms från fall till fall. Men saneringen i sig stör ju inte öppethållandet eftersom den sker när vi har stängt. – Jag kan inte kommentera den enskilda händelsen, men generellt sett har vi stort fokus på säkerheten både för våra gäster och medarbetare. Vad säger du till dem som tvekar att besöka Espresso House med anledning av rapporteringen? – Vi i ledningsgruppen har ett jättejobb att göra. Vi har redan inlett ett förbättringsarbete, och det kommer vi nu intensifiera. – Men det finns inga som helst anledningar för våra gäster att känna sig tveksamma med anledning av detta. ", "title": "Sköt råttor med gevär inne på Espresso House"},
{"contents": "Det misstänkta föremål som ledde till avspärrningar vid Iraks ambassad på Östermalm i Stockholm har hittats och bedöms vara ofarligt, enligt polisen.Larmet kom vid 15.30-tiden, och nationella bombskyddet tillkallades. En person greps på platsen, och misstänks för grovt olaga hot.– Det är en person som har befunnit sig utanför ambassaden och har gjort vissa uttalanden som man har uppmärksammat, säger Åsa Wallentin, presstalesperson vid polisen.Hon vill inte gå in på detaljer kring vad det är för föremål som kontrollerats på platsen. Området spärrades av för säkerhets skull, säger hon.– Vi tar det säkra före det osäkra.", "title": "Föremålet vid Iraks ambassad ofarligt"},
{"contents": "Det var klockan 19.24 som polisen larmades till en adress i centrala Ludvika efter en kraftig explosion.En entrédörr till ett trapphus hade sprängts bort i detonationen.– Vi har en patrull på plats som nyss sa att det var ”grönt läge” och de ska nu spärra av. Sedan gäller det att ge de som bor där det stöd som behövs, säger säger Kenneth Johannesson, presstalesperson på polisen i region Bergslagen.Det har ännu inte fattas något beslut om de boende ska evakueras.Bombskyddet är just nu på väg till platsen och en förundersökning gällande allmänfarlig ödeläggelse har inletts. Det är i nuläget oklart om någon person ska ha skadats i explosionen.Ingen person är gripen.", "title": "Explosion i Ludvika – entrédörr bortsprängd"},
{"contents": "Polisen larmades 00.06 under natten mellan torsdag och fredag.– En anmälare ringde om att en person blivit misshandlad i Hammarby. När vi anländer påträffar vi en man med skottskador, säger Anders Bryngelsson, presstalesperson vid Stockholmspolisen.Mannen fördes till sjukhus med ambulans.– Polisen har genomfört en teknisk undersökning på platsen, säger Anders Bryngelsson.Ärendet rubriceras som grov misshandel. Ingen misstänkt gärningsman har gripits.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Man skjuten i södra Stockholm – skytt söks"},
{"contents": "I våras meddelade Jan Björklund att han efter tolv år skulle lämna posten som partiledare för Liberalerna. I juni valdes Nyamko Sabuni till hans efterträdade. Björklund, som nu lämnat riksdagen, talar i kvällens ”Min sanning” ut om sin 25-åriga karriär som politiker. Han berättar där nya detaljer om den fyra månader långa regeringsbildningen som följde efter valet förra året.Processen slutade med Alliansens kollaps och att Björklund, efter en hård intern strid, ledde sitt splittrade parti in i ett budgetsamarbete med Socialdemokraterna, Miljöpartiet och Centerpartiet. Tiden, när L skulle välja mellan att släppa fram Stefan Löfven (S) eller Ulf Kristersson (M) som statsminister, var den jobbigaste i Björklunds karriär, säger han i programmet:– Under mina tolv år var det mina besvärligaste månader. Det berodde på att frågan var svår, men också på att jag visste att den dagen vi satte ned foten så skulle mitt parti komma att bli väldigt splittrat. Björklund själv hade lovat att aldrig ge Sverigedemokraterna inflytande, något som blivit fallet om man släppt fram Kristersson. Samtidigt var Löfven inte heller något man suktade efter, då S och L står långt ifrån varandra politiskt.Liberalerna har i dag personal i regeringskansliet, men valde att inte sitta med i Stefan Löfvens regering. Men Björklund själv hade planer på att leda sitt parti in i ett djupare samarbete.– För egen del var jag inställd på att lämna partiledarskapet och politiken. Men vi hade en diskussion i partiet i höstas om ett sådant här mittenalternativ, om vi ska vara ett samarbetsparti som vi är nu eller ska vi vara ett regeringsparti. Jag tycker att vi skulle ha övervägt, och det gjorde vi ju också, att sitta i regering, säger han i SVT.Men den förre L-ledaren ville då inte att MP skulle vara med i regeringen.– Man kan tänka tanken att Socialdemokraterna, Centerpartiet och Liberalerna hade varit ännu bättre än den regering vi nu har, för Sverige. – Men Centern var inte alls intresserade av det. Och det andra var att det var så stor splittring inom Liberalerna och jag insåg att skulle vi då också sätta oss i regering så skulle splittringen bli ännu större. Därför så sa jag då att då är den frågan färdigdiskuterad, säger Björklund i programmet. I programmet berättar Björklund också att han övervägde att lämna partiledarposten två gånger tidigare under sin karriär. Det var efter valförlusten 2014 och i samband med att han 2017 utmanades av Birgitta Ohlsson.”Min sanning” sänds i SVT2 klockan 20.00 i kväll.", "title": "Björklund ville se regering med S, C och L"},
{"contents": "Alla förberedelser är klara för en turkisk militäroffensiv i nordöstra Syrien, enligt det turkiska utrikesdepartementet.Offensiven, som Turkiets president Recep Tayyip Erdogan varslade om i lördags, handlar om att trycka kurdiska styrkor bort från gränsen. Det är ett tydligt led i Erdogans turknationalistiska politik, enligt Bitte Hammargren vid Totalförsvarets forskningsinstitut (FOI).Turkiet anser att den USA-stödda SDF-alliansen, som kontrollerar nordöstra Syrien, har kopplingar till den terrorstämplade PKK-gerillan.– Och den turkiska regeringen betraktar PKK som en än värre organisation än IS, säger hon.Draget handlar också om ett växande inhemskt missnöje i Turkiet.I utbyte mot miljardbistånd från EU har Turkiet lovat att hindra flyktingar och migranter från att ta sig till Europa. Det kom man överens om 2016. Men Erdogan har länge hävdat att den börda som Turkiet bär är oproportionerligt stor – landet huserar nära fyra miljoner flyktingar totalt. Merparten av dem, 3,6 miljoner, kommer från Syrien.– Det har fått de anti-syriska stämningarna att växa i landet. Man upplever att syrier sänker lönerna på de lägst betalda jobben, och det är konkurrens om sjukvårdsplatser och skolplatser, säger Bitte Hammargren.Erdogan vill upprätta det han kallar för en säker zon i norra Syrien och flytta två miljoner syriska flyktingar som befinner sig i Turkiet dit. För det kräver han ytterligare miljardstöd från EU – men förslaget har fått svalt internationellt mottagande.– De syriska flyktingar i Turkiet som Erdogan vill flytta in i nordöstra Syrien är primärt sunniaraber som kommer från andra delar av Syrien. Det skulle kunna leda till att syriska kurder trängs bort. I praktiken skulle det betyda att EU bidrar till en etnisk rensning, säger Bitte Hammargren.I slutet av september hotade president Erdogan att bryta flyktingöverenskommelsen med EU om han inte får stöd för planen. Han har tidigare hotat med att \"öppna kranen\" för flyktingar över Egeiska havet.– Ankomsterna till Grekland har redan ökat i år. Det här sätter ytterligare press på EU, säger Bitte Hammargren.Den invasion som Turkiet varslat om i Syrien rör främst områden längs med gränsen, strax öster om floden Eufrat. För Europa är det dock områden längre österut som är av störst intresse.Förra veckan varnade SDF-alliansen om att al-Hol – ökenlägret intill den irakiska gränsen där uppemot 30 000 människor lojala med IS sitter frihetsberövade – har blivit en rekryteringsgrund för terrorister.I lägret finns minst 10 000 utländska medborgare, enligt kurdiska myndigheter. Många av dem kommer från europeiska länder. Runt 100 av dem är kvinnor och barn med koppling till Sverige, enligt uppgifter till DN.– Läget för Europas regeringar blir mer akut. Risken är att krigets kaos gör kurderna oförmögna att hålla kontroll över fångarna, vilket skulle underlätta för IS att utföra fritagningsförsök. Det är ett hot som Erdogan kan använda, säger Bitte Hammargren.EU har dåliga erfarenheter av Turkiet i frågan om IS, understryker hon.– IS-terrorister kunde tidigare ta sig fram och tillbaka över Turkiets porösa gräns mot Syrien. Gör IS fribrytningar av fånglägren i nordöstra Syrien nu ökar den risken igen.", "title": "Erdogans offensiv pressar EU ytterligare"},
{"contents": "Studien ligger till grund för nya rön som presenteras i den medicinska tidskriften Annals of Internal Medicine , där rådet helt enkelt är att vuxna fortsätter att äta rött kött, och rött processat kött, som vanligt.Genomgången visade att en minskning med tre portioner rött kött i veckan kan minska cancerdödligheten med sju fall per tusen personer.– Det finns väldigt små riskminskningar för cancer, hjärtsjukdomar och diabetes. Men bevisen är osäkra, säger professor Bradley Johnston vid Dalhousie University, som lett studiegenomgången.Dessa nya bedömningar möter dock en del kritik, i ljuset av att Världshälsoorganisationens cancerforskningsenhet beskriver processat kött som cancerogent, och rött kött som antagligen cancerogent.En grupp doktorer från bland annat Harvard, Yale och Stanford har sagt att artikeln bör granskas ytterligare och säger att reviderade råd som kan leda till ökad konsumtion av rött och processat kött vore ansvarslöst.\"Från ett folkhälsoperspektiv är det ansvarslöst och oetiskt att utfärda kostråd som är likvärdigt med att främja köttkonsumtion, även om det fortfarande finns en viss osäkerhet om styrkan i bevisen\", säger Frank Hu, doktor vid Harvard TH Chan School of Public Health, i ett uttalande som Reuters på förhand tagit del av i.Kevin McConway, professor emeritus vid brittiska Open University, säger att forskningen ger få tydliga svar.– Deprimerande nog verkar det som att efter alla dessa år och alla miljoner av studiedeltagare, så vet vi fortfarande inte mycket, säger han.", "title": "Forskning väcker tvivel om köttfara"},
{"contents": "✓ ”Barn förstår inte konsekvenserna”✓ Många användare är under 13 år✓ Trodde att det inte kostade ", "title": "Barnen lurades ringa TikTok-profilen 250 gånger – på ett betalnummer"},
{"contents": "Det råder störningar i tågtrafiken mellan Stockholm och Göteborg på grund av ett elfel i Hallsberg.– Alla spår kan inte användas. Det innebär att en del avgångar ställs in, och att en del försenas upp till en timme, säger Alexandra Elias vid Trafikverkets presstjänst.Trafikverkets prognos är att trafiken rullar som vanligt igen tidigast klockan 20.", "title": "Störningar i tågtrafiken Stockholm–Göteborg"},
{"contents": "Kvinnan attackerades under löprundan runt Råstasjön i Solna, norr om Stockholm. Hon larmade polisen klockan 22.33 på tisdagskvällen. – Då hade hon hunnit springa hem och ringa oss. Överfallet inträffade ungefär 20 minuter tidigare, säger Mikael Pettersson, befäl vid polisens regionledningscentral.Kvinnan överfölls bakifrån av en man som försökte slita in henne i buskarna. Hon lyckades ta sig loss en gång innan gärningsmannen attackerade henne igen.Då dök en annan joggare upp i löpspåret och gärningsmannen tog till flykten.– Han kan ha skrämt gärningsmannen genom att visa sig, säger Mikael Pettersson.Polisen har inlett en förundersökning om försök till våldtäkt. Flera patruller, inklusive hundpatruller, deltar i jakten på gärningsmannen.Kvinnan, som är i 40-årsåldern, fick inga fysiska skador.– Hon fick inget tydligt signalement, det var mörkt och skumt på platsen. Den är väl vald med omsorg, säger Mikael Pettersson.", "title": "Kvinna överfölls under joggingrundan – man jagas"},
{"contents": "Det är coolt att vara polis. Ända sedan lågstadieläraren gick varvet runt och frågade alla vad de ville bli när de blev stora så har polisyrket stått högt i kurs. Uniformen ger en naturlig pondus, pistolen en uppenbar actionhjältefeeling och dessutom är uppdraget att skydda samhället och dess medborgare mycket beundransvärt. När man är liten vill man vara cool och det är coolt att vara polis. Enkelt!Många söker sig såklart också till yrket för att det är viktigt. En av Polisens uppgifter är ju att se till att vi är säkra och inte behöver vara rädda. Trots det är rädsla ett naturligt inslag i min och många kvinnors vardag. Vi har ju lärt oss vara rädda för att en våldtäktsman kan lura i mörkret. Oaktat vetskapen om att majoriteten av det sexuella våldet sker i hemmen av någon man känner är jag ibland livrädd för främlingar när jag går hem själv. Jag vänder mig om, låtsaspratar i telefon och misstänker passagerare som kliver av bussen samtidigt som jag. Kvinnor har utarbetat många knep för att försöka hålla oss säkra, för vi har ju hört att våldtäktsmän kommer i alla skepnader. Vi har lärt oss att gatorna inte är till för oss.Lärdomen kommer dels från att oroliga vuxna försökt skydda mig med råd om självförsvarskurser och försiktighetsåtgärder, dels av egna och andra kvinnors erfarenheter.Alla kvinnor jag känner har någon gång utsatts för någon form av sexuellt våld. Alla kvinnor jag känner. Klart som fan jag ska vara rädd: spring för livet för i helvete! Och inte med hörlurar! Och absolut inte ensam! Förresten, lika bra att inte gå ut överhuvudtaget!Nej, jag tar tillbaka de där grejerna. De är ju bara såna skitråd som Polismyndigheten gett kvinnor, och till en sådan skamligt låg kunskapsnivå ska vi inte sjunka. Om polisen inte förstår att de med dessa uttalanden lägger både ansvar och skuld på offret tyder det på inkompetens. Eller indifferens. Det är större sannolikhet att män blir nedslagna på gatan än att kvinnor blir våldtagna, ändå har Polisen inte anmanat alla män att stanna hemma eller gå i grupp. Förmodligen för att ingen skulle acceptera den retoriken eller prioriteringen av polisens resurser om det var mäns säkerhet som stod på spel. Kvinnors liv och frihet står helt enkelt inte så högt upp på dagordningen, så ansvaret lämpas över på kvinnorna själva. Att arbeta med att utreda mäns våld mot kvinnor anses nämligen inte särskilt coolt. Det är lågstatus. För att kvinnor är lågstatus. Det är svårt att komma till en annan slutsats. Att denna människosyn påträffas inom myndigheten är bara en följd av att den existerar i samhället. Det elementära problemet är således inte förekomsten av sunkiga värderingar hos vissa inom Polisen, utan att vi lever i en ojämställd värld. Ingen del av samhället står över det och därav är det knappast några chockartade nyheter att även polisresurserna fördelas utifrån dessa patriarkala mönster. Vissa människors liv anses helt enkelt inte värda lika mycket pengar, prioritet och poliser. Oavsett om detta är ett resultat av omedvetenhet, okunskap eller onda avsikter är konsekvenserna desamma: kvinnor står ensamma och våldtäktsoffer väljs bort. Dessa attityder har funnits länge inom myndigheten. I SVT ”Uppdrag Gransknings” program som sändes den 13:e mars medger både polismästaren och Stockholmspolisens presschef att statusen påverkar vilken statistik som förs, var resurserna läggs och på vilken plats de bästa utredarna hamnar. Igen: pengar, prioritet och poliser.Ska man vara riktigt ball anser somliga att det är pickadoller, pangpang, misshandel och mord som gäller. Det är verkligen inte lika coolt med söndertrasade underliv, blodiga lakan, livrädda flickvänner eller sönderslagna kvinnor – och det är ju viktigare att vara cool. För vissa poliser verkar prioriteringarna inte ha förändrats sen vi gick i lågstadiet.Jag undrar vad de coola poliserna kan använda all sin coolhet till. Kan coolheten dämpa ett samvete som gör sig påmint om att det sker ungefär 700 våldtäkter i Sverige varje vecka men inte ens 5 procent av dem leder till en fällande dom? Kan coolheten hjälpa konstaplarna att leva med att inte ens 1 av 10 våldtäkter som anmäls leder till åtal och att vi därav är så gott som rättslösa? Eller vad gör de med all sin coola coolhet?Jag undrar också vad Polismyndigheten ska göra för att ändra den kultur som innebär att det är för töntigt att bry sig om kvinnor lever eller dör. Kan det bli coolt att inte skita i våldtäkter?▪ Statistiken är hämtad från Brottsförebyggande Rådets rapport 2019:9 Våldtäkter från anmälan till dom.▪ Vill bara förtydliga att kolumnen verkligen inte är menad att påstå att attityden finns hos alla poliser (eller att attityden vore hela orsaken). Försökte framhålla att det gäller en attityd hos vissa, och dåliga prioriteringar, men har sett att det inte landade så, säkert för att jag uttryckte mig för otydligt. Och till alla som tagit illa vid sig ber jag verkligen om ursäkt. Det finns massa svinbra poliser, menade verkligen inte motsatsen.", "title": "Coola poliser skiter i våldtäktsoffer"},
{"contents": "Polisen varnar nu för en ”systemhotande samhällspåverkan”.", "title": "50 kriminella gäng i Stockholm"},
{"contents": "Polisen larmades klockan 18.41 på måndagskvällen. Ett grönområde spärrades av och undersöktes under natten av polisens tekniker.– Jag säger inte mer än att det är ett grovt brott, sa Johan Hallberg, vakthavande befäl vid polisens regionledningscentral, natten mot tisdag.Flera källor uppger för Aftonbladet att brottsoffret är en minderårig flicka. Hon ska ha sprungit hem och slagit larm efter händelsen.Knappt två timmar senare kunde polisen gripa en misstänkt gärningsman, enligt Aftonbladets uppgiftslämnare. Den gripne ska vara en vuxen person som var obekant för flickan sedan tidigare.– Jag kommenterar inte det. Vi har  inlett förundersökning om ett grovt brott, i övrigt råder total förundersökningssekretess, sa Per Gerdin, förundersökningsledare vid polisen i region Stockholm Nord under natten.På tisdagen meddelade polisen att man inlett en förundersökning om våldtäkt och att en gripen person anhölls under natten. Polisens presstalesperson Ola Österling bekräftade även att den misstänkte är en man. – Han är misstänkt för våldtäkt och det finns även fler brottsanmälningar mot honom i samma ärende. Vilka rubriceringar det gäller väljer vi att inte offentliggöra i nuläget, säger Österling. Ett kort första förhör har hållits med mannen. – Vi går inte in på vad han har sagt där, säger Ola Österling vid Stockholmspolisen.", "title": "Man anhållen misstänkt för våldtäkt mot flicka"},
{"contents": "✓ Polisen: Har etablerat sig i Stockholm✓ Här är brotten de misstänks för: ”Stort våldskapital”", "title": "Maffian Black Axe etablerat i Stockholm – hotar med voodoo och torpeder"},
{"contents": "En person på ett äldreboende i Uppsala fick vänta på vård i fem dagar efter att ha brutit nacken, rapporterar Uppsala Nya Tidning.En kväll i början av september i år lade personalen märkte till att en av de boende hade ett blåmärke ovanför ett av ögonen. Morgonen därpå upptäcktes blod i den äldres hår och på den lyftsele som används på boendet. Ännu ett dygn senare klagade samma boende på ryggsmärtor och hade problem med att vrida på huvudet. Trots detta dröjde det fem dagar från det att personalen slagit larm innan man på sjukhus kunde konstatera att den äldre hade brutit nacken.Enligt den lex Sarah-anmälan som inkommit till Inspektionen för vård och omsorg tror utredarna att personen kan ha skadats vid en förflyttning i samband vid läggningen inför natten. Informationsöverföringen mellan de anställda kan också ha varit bristfällig.", "title": "Äldre gick med bruten nacke i fem dagar"},
{"contents": "I ett anförande på en energikonferens beskriver den ryska presidenten Greta Thunberg som en ”illa informerad tonåring”. Han säger också att hon har manipulerats att ställa orealistiska krav i det tal hon höll i FN förra månaden.– Gå och förklara för utvecklingsländer varför de ska fortsätta leva i fattigdom och inte bli som Sverige, säger den ryske presidenten.Putin beskriver Thunberg som en person som utnyttjas av andras egenintressen, men tillägger att barn och ungdomar som lyfter miljöfrågor bör uppmuntras.– Jag är säker på att Greta är vänlig och att hon är väldigt uppriktig. Men vuxna måste göra allt i sin makt för att inte försätta tonåringar och barn i extrema situationer, säger Putin enligt nyhetsbyrån Reuters.Malena Ernman, mamma till Greta Thunberg, har efter tidigare liknande påståenden svarat att dotterns engagemang för klimatet är helt på hennes eget initiativ och att arbetet sker ideellt.Greta Thunberg blev först känd när hon i augusti 2018 började sitta utanför riksdagen i Stockholm en dag i veckan med ett plakat med budskapet \"Skolstrejk för klimatet\".Initiativet fick stor uppmärksamhet – och runt om i världen demonstrerar varje fredag hundratusentals ungdomar, och vuxna, för klimatet under banderollen ”Fridays for future”. I nyhetspodden Aftonbladet Daily pratar vi med Nivette Dawod om Greta Thunbergs tal i FN. ", "title": "Putin om Thunberg: Manipulerad tonåring"},
{"contents": "Den fräcka stölden inträffade vid 16.25 på lördagseftermiddagen.Patrullen var ute på ett annat ärende i stadsdelen Backa på Hisingen i Göteborg när två män slog till mot deras olåsta polisbil.– Det var en stressad situation och poliserna befann sig en bit från bilen. Då öppnade två personer bagageutrymmet och tog två väskor, säger Andreas Odén, vakthavande befäl vid polisen i region Väst.Inuti insatsväskorna fanns uniforms- och skyddsutrustning. En av väskorna hittades i närheten av brottsplatsen, och under kvällen återfanns även den andra av en privatperson som kontaktade polisen. De två misstänkta gärningsmännen sågs lämna platsen på moped och jagas nu av polisen.– Vi har sökt intensivt men inte lyckas gripa någon ännu.", "title": "Skyddsutrustning stals från polisbil "},
{"contents": "✓ Olle, 89, mister favoritstunden på dagen", "title": "Kommunen tar bort varm mat till äldre"},
{"contents": "Larmet om den misstänkte vapenmannen kom strax före klockan 18. Enligt larmet ska en man då ha setts visa upp ett vapen för en man. Personen med det vapenliknande föremålet ska sedan ha lämnat platsen till fots.Polisen är på plats i området Larsberg med flera patruller men ska inte ha hittat den misstänkte vapenmannen.Cirka två timmar senare uppger polisen att en man har gripits, misstänkt för grovt vapenbrott. Något vapen har dock inte hittats.", "title": "Larm om man med vapen – jagas av polis på Lidingö"},
{"contents": "Knivattacken skedde på en polisstation som ligger bara ett stenkast bort från Notre Dame.Tre poliser och en administratör dödades innan mannen sköts ihjäl. Ytterligare en kvinna skadades  allvarligtoch flögs till med ambulanshelikopter sjukhus för vård.Svenska Lovisa Briggert, 19, befann sig i närheten av platsen och märkte att någonting inte stämde när hon såg en helikopter som hade landat på en bro.– Sen såg vi massor av poliser som var beväpnade med gevär, säger Lovisa till Aftonbladet.– Det var väldigt mycket aktivitet på platsen med flera brandbilar. Ingen verkade riktigt förstå vad det var som hände, säger svenska Motivet bakom dådet är okänt.Gärningsmannen var i 45-årsåldern och hade varit civilanställd inom polisen i omkring 20 år och jobbade på HR-avdelningen.Le Monde har talat med kolleger till mannen som säger att han aldrig uppvisat några aggressiva tendenser.Han ska ha konverterat till Islam för några år sedan och enligt källor till Le Monde utreder polisen om dådet kan ha haft en religiös koppling.För närvarande finns det dock inga konkreta fynd som pekar i den riktningen.Le Parisien talade kort efter det inträffade med ett vittne som befann sig på polisstationens innergård när attacken ägde rum.– Jag hörde ett skott, jag tror att det måste ha varit omkring 12.30. Det vara bara poliser runtomkring mig. De plockade direkt upp sina pistoler. Jag blev väldig förvånad över att höra skott eftersom detta inte är en plats där man tänker sig att sådant kan hända.– Sedan såg jag poliser som grät och då tänkte jag att det måste ha hänt något allvarligt.President Emmanuel Macron besökte polisstationen kort efter dådet för att ”visa sitt stöd och sin solidaritet med hela personalstyrkan”.", "title": "Anställd knivdödade fyra på polisstation: ”Såg poliser med gevär”"},
{"contents": "\"Det som står på spel är Europas och Storbritanniens framtid, liksom vårt folks säkerhet och intressen. Du vill inte ha ett avtal, du vill inte ha en förlängning, du vill inte ha ett återkallande, quo vadis? (vart går du)\", fortsätter han.Irritationen har spätts på efter ett telefonsamtal mellan Tysklands förbundskansler Angela Merkel och Johnson. Om Storbritannien inte kan kompromissa i den stora knäckfrågan om den irländska gränsen så är det mycket osannolikt att parterna kan nå ett brexitavtal, ska Merkel ha sagt till Johnson enligt en brittisk källa.Hon uppges ha krävt att Johnson går med på att Nordirland, som tillhör Storbritannien, hålls kvar i EU:s tullunion.Merkels stab vill inte kommentera vad som sades under samtalet.Enligt Johnsons brexitförslag skulle Nordirland lämna EU:s tullunion efter utträdet men i stora drag fortsätta ingå i unionens inre marknad. På det viset kan man undvika att det upprättas en \"hård gräns\" på den irländska ön mellan EU-medlemmen Irland och brittiska Nordirland efter brexit, anser Johnson.EU håller inte med och anser att Johnsons lösning förutsätter att tullkontroller upprättas – vilket skulle hota Långfredagsavtalet från 1998 som fick stopp på tre decennier av våldsamheter i Nordirland. En central del i överenskommelsen var nämligen att skapa en osynlig gräns mellan nord och syd. Både EU och Storbritannien har sagt att Långfredagsavtalet måste respekteras.Även det brittiska oppositionspartiet Labour beskyller Johnson för att försöka skjuta ifrån sig skulden för de fruktlösa brexitsamtalen.– Borit Johnson kommer aldrig att ta ansvar för sitt eget misslyckande att lägga fram ett trovärdigt avtal. Hans strategi har från början varit en brexit utan avtal, säger Labours brexittalesperson Keir Starmer enligt Reuters.Samtalen om brexit är nu nära att bryta samman, säger en källa inom den brittiska regeringen till BBC.", "title": "EU ryter till mot Johnson: ”Blame game”"},
{"contents": "Aftonbladet kritiseras för att i ett webb-tv-inslag inte ha redovisat en forskares inställning till påståenden om bristande etik och miljonfiffel. Däremot anser nämnden att tidningen haft grund för påståenden om oegentligheter.Tidningen publicerade under maj och juni 2018 ett flertal artiklar och tv-inslag på sin webbplats om en forskare på Karolinska Institutet (KI) och överläkare på Karolinska Sjukhuset (KS).Under rubriker som ”Anklagas för miljonfiffel och etiskt agerande” publicerade tidningen uppgifter om att forskaren misstänktes för att ha använt sjukhusets laboratorium för privat syfte och bedrivit forskning på hästceller utan tillstånd. Tidningen redovisade i flera artiklar läkarens inställning samtidigt som man påstod att ”KI skakas av en ny skandal” med syftning på Macchiarini-affären. Sjukhusledningen intervjuades och förklarade att det inträffade är olyckligt.Tidningen berättade också att forskaren polisanmälts för att ha utnyttjat sin ställning för egen vinning. Enligt uppgifter till tidningen från forskarens kollegor ”rann” pengarna iväg utan att någon satte stopp och att han genom sin charm ”förblindat” sina chefer som såg honom som den ”store forskaren”.Forskaren sade upp sig från KI och lämnade då sina forskningsprojekt som han fått 20 miljoner för att slutföra, bland annat för att genomföra kliniska tester på patienter. Enligt uppgifter till tidningen hade forskaren gett orealistiska förväntningar till patienter.AnmälanForskaren anmälde publiceringarna till PO. De uppgifter som tidningen lämnat var direkt felaktiga eller tagna ur sitt sammanhang. Tidningen hade därmed inte uppfyllt kraven på att återge korrekta nyheter och underlåtit att kritiskt granska källorna till sina uppgifter.Forskaren påpekade också att han till skillnad mot Macchiarini inte dömts för eller ens delgivits någon misstanke om oredlighet i sin forskning. Han tillbakavisade också påståendena att han skulle ha uppträtt oetiskt gentemot patienter och att tidningens påståenden om att han ”misstänkts för miljonsvindleri” saknade grund. Tidningens svarI sitt svar på anmälan citerade tidningen ur den revisionsrapport som KI beställde. Enligt rapporten ansågs forskaren ha agerat ”illojalt gentemot KI och KS” bland annat genom att ingå enskilda avtal med två amerikanska företag. Avtalen har gett forskaren miljontals kronor i ersättning.Enligt tidningen fanns det ett allmänintresse att berätta om forskaren och även namnge honom med tanke på hans ställning och de belopp det rörde sig om. Som grund för sina påståenden att forskaren lurat svårt sjuka personer hänvisade tidningen till flera källor bland personalen som bland annat berättade att sjukvårdspersonal av etiska skäl vägrade fullfölja vissa arbetsuppgifter åt forskaren.PO:s bedömningI sina slutsatser förklarar PO att det finns ett stort allmänintresse att beskriva och granska forskarens verksamhet och agerande mot patienter. PO anser det också motiverat att publicera forskarens namn och bild.Enligt PO är påståendet om ”miljonsvindleri” nedsättande för forskaren. Läsaren förleds att tro att det är svindleri i sin juridiska betydelse som avses trots att forskaren inte delgivits misstanke om något brott. Enligt PO är det vidare av betydelse att anmälaren påstås ha agerat i strid mot forskningsetiken och att det inte funnits etiskt godkännande för verksamheten.PO menar också att forskarens inställning till anklagelserna inte redovisats i de tv-inslag som tidningen publicerat.Sammantaget har forskaren därmed förorsakats en oförsvarlig publicitetsskada.Pressens Opinionsnämnd bedömningPO anser att tidningens påstående att anmälaren misstänks för mångmiljonsvindleri leder läsaren till att tro att det är den juridiska betydelsen som åsyftas, något som det saknas belägg för. Pressens Opinionsnämnd delar inte den bedömningen. Svindleri är ett brott som riktar sig mot allmänheten, t.ex. att någon sprider vilseledande uppgift för att påverka priset på varor eller värdepapper (se 9 kap. 9 § brottsbalken). Det framgår tydligt av publiceringarna att påståendet inte avser svindleri i denna juridiska betydelse, utan den mer allmängiltiga betydelsen; att förfara ohederligt eller bedrägligt. Tidningens påstående baserar sig på den polisanmälan där KI gör gällande att det lidit skada motsvarande mångmiljonbelopp. Så som också PO ansett har det funnits belägg för påståendet att anmälaren misstänks ha tillskansat sig pengar som hör till forskningen. Nämnden anser därför att det inte finns grund för klander i detta avseende.Tidningen har angett att anmälaren misstänks för att ha brutit mot etiska regler och utnyttjat laboratoriet till privata ändamål. Tidningen grundar sina uppgifter på den utredning KI lät utföra, på egna källor, intervjuer med företrädare för bl.a. den institution där forskningen pågick och på att KI polisanmält anmälaren för misstänkt brott mot etiktillstånden. Med hänsyn till det underlag tidningen haft får publiceringarna anses ligga inom ramen för vad som är pressetiskt försvarbart. Inte heller i denna del finns det därför anledning att klandra tidningen.När det slutligen gäller frågan om bemötande finns det beträffande artiklarna inget att anmärka på hur anmälaren getts möjlighet till bemötande eller hur hans inställning har redovisats. Däremot är det en klar brist att anmälarens inställning inte har redovisats i webb-tv-inslagen, särskilt eftersom dessa även återfunnits utan koppling till artiklarna. Den som enbart tar del av publiceringarna via webb-tv får därmed ingen information om hur anmälaren ställer sig till det som påstås. I detta avseende bör därför tidningen klandras för att ha åsidosatt god publicistisk sed.Detta är en förkortad version av Pressens Opinionsnämnds beslut. Beslutet i sin helhet finns tillgängligt på PO:s/PON:s hemsida www.po.se.", "title": "Aftonbladet kritiseras av Pressens opinionsnämnd"},
{"contents": "”En hållbar asylpolitik förutsätter också att den som beviljas uppehållstillstånd möter ett inkluderande samhälle där varje individ utifrån sina förutsättningar och utan allt för lång väntan, kan uppnå egen försörjning, självständighet och deltagande i samhällslivet.”Så formulerar regeringen sina mål med asylpolitiken. Men den målsättningen är långt borta för många av de som kom under flyktingkrisen 2015. Drygt 163 000 personer sökte  asyl i landet och som mest anlände 10 000 asylsökande i veckan, främst från Syrien, Afghanistan och Irak. Med hjälp av SCB:s integrationsdatabas för sjukförsäkring och arbetsmarknadsstudier (LISA) har vi bland annat tagit fram statistik över försörjning för dem som kom 2015 och som i dag har permanent uppehållstillstånd. SCB:s senast tillgängliga siffror är från 2017–12–31, det vill säga minst två år efter att de asylsökande kom till Sverige. Aftonbladets granskning visar även att :– Många av de som kom 2015 och som var välutbildade har flyttat vidare, vi har därför ett stort matchningsproblem på arbetsmarknaden, säger kommunalrådet Johanna Odö. – Industrierna har ett mycket begränsat behov av personer helt utan erfarenhet och utbildning. Kommunen är en stor arbetsgivare i Norberg, men inte heller där finns det särskilt många jobb för någon som är ny i landet. – Även om vi hade pengar för att anställa fler så skulle vi inte finna de personerna bland de som står utanför arbetsmarknaden i vår kommun i dag, säger Johanna Odö.Nationalekonomen och professorn Per Lundborg anser att lösningen för snabbare integration finns i fler enklare jobb som inte kräver utbildning. – Sverige är ett av världens mest högteknologiska länder där vi rationaliserat bort enklare jobb. Därför är kunskapsgapet för stort för många av de flyktinginvandrare som kommer hit. Per Lundborg  ser framför sig en arbetsmarknad som mer liknar den i USA. – Det är enda sättet om vi ska lyckas med integrationen annars kommer vi under en lång tid att ha en stor grupp utanför arbetsmarknaden. Men Lundborg är inte oemotsagd. – Först och främst så kommer de enklare jobben att rationaliseras bort och ersättas av billigare och mer effektiv teknik, säger Hans Lööf, även han professor i nationalekonomi, men vid KTH.– Det finns internationell forskning som snarare tyder på att man stigmatiserar en del av befolkningen med arbeten som inte når upp till någon slags miniminivå, säger han. Sverige har en högre sysselsättningsgrad bland människor som kommit som flyktinginvandrare än andra europeiska länder. – Sverige är ett högkostnadsland. Det är dyrt att leva här, om du då har en grupp som inte klarar sina levnadskostnader genom det arbete de utför måste de ändå gå till socialen för att få hjälp med sin försörjning. Hans Lööf jämför flyktinginvandrare med en annan grupp där många står långt från arbetsmarknaden: unga män som bara har grundskoleutbildning. – Det är en grupp där sysselsättningen minskar mest, om man däremot ser på flyktinginvandrare ur ett längre perspektiv så är tendensen tvärtom positiv, det talar för att det är utbildningsgrad snarare än härkomst som är avgörande på arbetsmarknaden. ► Så många flyktingar placerades i din kommun ► Silva flydde till Sverige – vännen blev kvar i läger ► Hösten som förändrade Sverige - och världen► Vad hände med de som kom 2015? Här hittar du all vår statistik► Här hittar du hela granskningen ”De som kom” I nyhetspodden Aftonbladet Daily pratar vi om granskningen ”De som kom” där Aftonbladet undersöker hur det gick för dem som kom hit under flyktingkrisen 2015. ", "title": "60 000 flyktingar fick uppehållstillstånd – så många har fått jobb"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "De som kom – granskningen av flyktingvågen"},
{"contents": "Skalen från ett 60-tal dödade flodpärlmusslor har hittats, enligt Länsstyrelsen i Västerbottens län.Arten är fridlyst och varje mussla kan vara upp till tre hundra år gammal.Det rapporterar P4 Västerbotten.Flodpärlmusslan är starkt hotad och enligt Malin König, ansvarig för åtgärdsprogrammen för hotade arter på Länsstyrelsen, kan massakern ha stora effekter på artens överlevnad.– I så här små populationer är problemet att det kanske bara finns 100 individer. Att då ta upp 60 stycken som kan vara 200-300 år gamla, det gör  jättestora konsekvenser på det här beståndet, säger hon till P4 Västerbotten.Händelsen är nu polisanmäld.", "title": "Musselmassaker i Västerbotten"},
{"contents": "När hennes dotter stolt berättade att hon hade fått mobilnumret till en TikTok-kändis regerade Cecilia direkt. Hon kollade upp numret och konstaterade snart att det gick till en betaltjänst. – Eftersom jag har två barn som nyligen har börjat använda sociala medier har vi pratat mycket om vilka risker som finns. Men den här typen av bedrägeri var jag faktiskt inte beredd på, säger Cecilia.TikTok en av världens mest populära appar för unga, med drygt en halv miljard användare i över 150 länder.Appen, vars rekommenderade åldersgräns är 13 år, går ut på att användaren skapar korta filmklipp av sig själv när den sjunger till kända låtar. Dessutom går det att skriva meddelanden och ha livesändningar med andra användare. Det var via den funktionen som åttaåriga Cornelia fick telefonnumret till den svenska TikTok-profilen för drygt en vecka sedan. – När min dotter visade hans livesändning började alla mina varningsklockor ringa. Jag såg hur den här personen lockade barnen att ringa in för att få vara med i hans sändning, säger Cecilia. När Cecilia kollade mobilens samtalshistorik stod det klart att dottern hunnit ringa 18 gånger. Trots att dottern aldrig kom med i livesändningen kostade varje samtal 9.90 kronor. Nu vill Cecilia varna andra föräldrar för det ”nya sättet att lura barn på pengar”. – Det känns ju skamligt att bli lurad och jag tycker inte att våra barn ska bära den skammen när det är vuxna som har gjort fel.Förutom att fortsätta diskutera sociala medier med barnen har Cecilia anmält TikTok-profilen, som är i 20-årsåldern, till Konsumentverket. – Även om han berättade att samtalet kostade 9.90 så är det förbjudet att rikta köpuppmaningar till barn och ungdomar, som är hans målgrupp, på det här sättet, säger hon och fortsätter:– Det känns smutsigt, men han tycker förmodligen att det är ett smart sätt att tjäna enkla pengar på. Och det är han nog inte ensam om, tyvärr. Trots att det är förbjudet att rikta direkta köpuppmaningar till minderåriga så förekommer det i många sociala medier som är utformade för just barn. Niclas Ernebratt, jurist på Konsumentverket, kan inte kommentera enskilda fall men bekräftar att det generellt har kommit in en hel del anmälningar om marknadsföring i sociala medier under det senaste året. – Köpuppmaning är ett ganska brett begrepp. Det kan dels handla om att uppmana till att köpa en tjänst i en app, men det kan också vara uppmaningen att ringa till ett betalnummer, säger han.Konsumentverket går igenom alla inkomna anmälningar och avgör vilka företag och produkter som ska granskas. De anmälningar som tas vidare blir så kallade tillsynsärenden. Konsumentverket tar då kontakt med företaget och försöker få dem att rätta till felet. Om åtgärder uteblir riskerar ärendet att gå vidare till domstol.  – Konsumentombudsmannen kan utfärda ett förbundsföreläggande som gör att bolaget inte får marknadsföra sig på det sättet. – Eller så kan konsumentombudsmannen stämma ett bolag och få till ett förbud genom domstolsförfarande, säger Niclas Ernebratt. Juristen poängterar att barn är en särskild skyddsvärd grupp och att det, oavsett plattform, är förbjudet att rikta köpuppmaningar till personer under 18 år. – På sociala medier är det lätt att bygga upp någon typ av förtroende och påverka barnen i en högre utsträckning. Därför är det viktigt att barnen skyddas från att luras eller utnyttjas.Aftonbladet har sökt TikTok-profilen och företaget som sköter administrationen av livesändningarna. ", "title": "Förälder varnar för lömska köptricket: Får barn att betala"},
{"contents": "Larmet om händelsen kom vid 01.46 under natten mot söndagen.– Vi har ett våldsbrott på offentlig plats i Mariestad, säger Martin Hallberg, vakthavande befäl vid polisen i region Väst.Har personerna skadat varandra?– Nej, det är ytterligare en person som har skadat de här två.Det är okänt hur svårt skadade de drabbade är, men brottsrubriceringen är försök till dråp och grov misshandel.Polisen vill inte gå närmare in på omständigheterna, vem som är misstänkt för vad och om någon är gripen.– Det kan jag inte uttala mig om. Förundersökningen får arbeta vidare. Jag tror vi kommer att kunna ge en klarare bild av händelsen och förloppet senare under morgonen, säger Martin Hallberg vid 04.15-tiden.Ett vittne berättar för Aftonbladet att polisen spärrade av utanför en krog.– Ambulansen stod kvar länge länge med båda kvar bak. Det skedde precis utanför Sand, en nattklubb, säger personen.– Det är ganska otäckt. Det är ovanligt i Mariestad.", "title": "Två skadade utanför klubb i Mariestad"},
{"contents": "En stor polisinsats pågår i området. Flera ambulanser och en ambulanshelikopter har varit på platsen. Larmet kom vid 03-tiden under natten mot lördagen.På bilder från platsen syns att polisen markerat ut flera tomhylsor på gatan utanför restaurangen.En man i 25-årsåldern är skjuten i bröstet, enligt uppgifter till Aftonbladet. Mannen är förd till sjukhus där han opereras. Enligt uppgifterna är tillståndet stabilt.Ytterligare en person ska vara lindrigt skadad.– VI har rubricerat det som försök till mord. Det är två personer som är skottskadade och förda till sjukhus, säger Anders Mattsson, vakthavande befäl vid polisen i Stockholm. Vid 06.30-tiden var ingen gripen för mordförsöket, enligt polisen. Man hade heller ingen uppfattning om skadeläget på de skjutna. Under morgonen hade polisen genomfört sin tekniska undersökning av platsen och avspärrningarna hävdes. ", "title": "Två skjutna utanför restaurang i Märsta "},
{"contents": "Återkallelsen gäller produkter med förpackningsdag den 27 augusti 2019 och bäst-före-datum den 26 augusti 2020. Den har packats med en annan produkt som innehåller gluten.”Då återkallelsen gäller en produkt som på sin förpackning inte deklarerats innehålla gluten så uppmanar vi alla konsumenter som är intoleranta att vidta försiktighetsåtgärder. Produkten är helt ofarlig att konsumera om man inte är glutenintolerant”, skriver Kronfågel i ett pressmeddelande.Max Delifresh kycklingburgare 400 gram är såld till samtliga större livsmedelskedjor över hela landet, enligt pressmeddelandet.”Kronfågel beklagar det inträffade och uppmanar alla konsumenter som köpt den aktuella varan att återlämna den till butiken där den är köpt. Ersättning utgår”, skriver företaget.", "title": "Kronfågel drar tillbaka Max-burgare – kan innehålla gluten"},
{"contents": "Polisen spärrade under onsdagen av en camping utanför Västerås och genomförde en kriminalteknisk undersökning.– Brotten anmäldes till oss vid 22-tiden på tisdagen, men händelsen ska ha skett något tidigare, säger Daniel Wikdahl, presstalesperson hos polisen i region Mitt, och fortsätter:– Det gäller två brott som inträffat samtidigt och mot samma målsägande, rubriceringarna är grovt rån och våldtäkt.Enligt uppgifter till Aftonbladet har målsägande, en kvinna, anmält att två maskerade män trängt sig in i hennes husvagn.Gärningsmännen ska då ha våldtagit henne och rånat henne på olika föremål, enligt anmälan.– Jag kan inte uttala mig mer än den information jag gett, säger Daniel Wikdahl.Ingen person är gripen i ärendet. På fredagsmorgonen gick polisen ut och efterlyste vittnesiakttagelser från händelsen. ”En uppgift som du bedömer som ointressant kan för utredningen vara värdefull”, skriver polisen på sin webbplats.Tips och iakttagelser kan lämnas till polisen via telefonnummer 114 14 eller på hemsidan.", "title": "Män trängde sig in i husvagn – rånade och våldtog kvinna"},
{"contents": "Inringare ska ha sett en man med ett gevärsliknande föremål nära moskén, bredvid Kista galleria. Polisen har tagit uppgifterna på allvar, och sökte efter personen. – Vi är med flertalet patruller där och arbetar och söker efter mannen, säger Per Fahlström, presstalesperson vid polisen i Stockholm. Enlig uppgifter till Aftonbladet ska mannen ha setts rikta sitt gevär med kikarsikte mot moskén för att sedan gå vidare. Enligt Aftonbladets uppgifter uppges mannen ha haft mörka kläder och burit på ett gevärsfodral. Senare ska mannen ha gripits i Husby centrum, enligt Aftonbladets uppgifter. Han ska ha burit på ett luftgevär. Polisen uppger för Aftonbladet att mannen är under kontroll, och att man nu undersöker om brott har begåtts. ", "title": "Man med luftgevär sågs nära moské i Kista"},
{"contents": "Larmet om  tågkollisionen inkom vid klockan 16.06 på onsdagen.Ett tåg hade då kört in i en personbil vid stationen Enebyberg i Danderyd i Stockholms län.– När vi var på väg in mot Enebyberg så började tågföraren tuta och efter det bromsa och sedan svor han till innan det small, berättar ett ögonvittne som satt längst fram i tåget.Räddningstjänst och polis befinner sig just nu på platsen. Personen som satt i bilen ska inte ha skadats fysiskt uppger polisen men är omhändertagen av ambulanspersonal.Resenärer på tåget har evakuerats och tågtrafiken är i nuläget inställd på sträckan.Ersättningsbussar har satts in i väntan på att tåget ska transporteras bort.", "title": "Tåg körde in i bil vid station"},
{"contents": "Det blev en tuff första rond för Ylva Johansson, Sveriges kandidat som EU-kommissionär, när hon frågades ut av parlamentet i förra veckan. Den före detta arbetsmarknadsministern (S) godkändes inte och fick i stället rött ljus, då flera partigrupper efteråt var missnöjda med hennes svar.Johansson, som är tilltänkt som kommissionär med EU:s migrationspolitik som sitt ansvarsområde, fick bara stöd av den liberala och den socialdemokratiska gruppen.Men alla andra grupper inklusive EPP (där M och KD ingår), vänstergruppen (där V ingår) och den gröna gruppen (där MP ingår) var av olika skäl inte nöjda.Det tvingade Johansson att komma in med skriftliga svar på frågor.Efter det har nu flera grupper svängt. Johansson har nu det stöd hon behöver i utskottet för medborgerliga fri- och rättigheter (Libe), vilket är två tredjedelar.– Hon har varit tydlig med att hon vill uppnå en mer kontrollerad invandringspolitik. Framför allt skärpa arbetet med återvändande, göra större skillnad på de som har skyddsskäl och de som inte har det, säger Tomas Tobé (M)Parlamentarikern Alice Bah Kuhnke (MP) förklarar varför den gröna gruppen nu är nöjda.– De skriftliga svaren från Ylva Johansson är ett steg i rätt riktning. Vi efterfrågade förtydliganden kring avtalen med exempelvis Libyen där vi tyckte Ylva Johansson var otydlig i hur mänskliga rättigheter ska säkras och har nu fått ytterligare förtydliganden. Alla avtal med tredje land vill Ylva Johansson nu utvärdera så att de bättre skyddar mänskliga rättigheter, säger hon.Ylva Johansson säger att det känns bra att hon nu blivit godkänd. – De här frågorna är väldigt laddade, många partier vill markera i flyktingfrågan. Det är profilfrågor för partier både till höger och vänster, säger Ylva Johansson. Hon delar inte Tobés bild att hon gett uttryck för en mer restriktiv och kontrollerad flyktingpolitik denna gång. – Jag tycker inte att jag har ändrat något i min hållning, i förhållande till vad jag sa i utfrågningen och i de skriftliga frågorna. Däremot var det en del specialiserade saker i de skriftliga frågorna. EU-parlamentet ska rösta om hela den nya kommissionen, som leds av Ursula von der Leyen, den 23 oktober.", "title": "Grönt ljus för Ylva Johansson"},
{"contents": "✓ Tog taxi till nattklubbar – lät riksdagen betala", "title": "Åkessons sms: Kliv av – så löser vi det"},
{"contents": "Polisen larmades klockan 21.30 till ett flerfamiljshus i Svedmyra i södra Stockholm.– Två män är avförda till sjukhus. De var vid medvetande, men jag vet inget om skadeläget, säger Pontus Sandulf.De båda männen som är i 20-årsåldern hittades skadade med något vasst i ett trapphus bredvid Ica-butiken i Svedmyra.– Trapphuset är en misstänkt brottsplats, säger Pontus Sandulf.Enligt uppgifter från sjukvården är de båda skadades tillstånd allvarligt men stabilt.Inledningsvis var polisens helikopter med i jakten på gärningsmännen som ännu är på fri fot.Händelsen är rubricerad som mordförsök. ", "title": "Två skadade i Svedmyra – polisen söker gärningsmän"},
{"contents": "Polisen larmades till en bostad i Norrtälje kommun klockan 17.54 på tisdagen.Enligt uppgifter till Aftonbladet hade personal från hemtjänsten tagit sig in i fastigheten och hittat en död man i 75-årsåldern.Flera patruller och en ambulans skickades ut till adressen.Polisen kunde ”på grund av omständigheter på platsen” inte utesluta att personen utsatts för ett brott och inledde därför en förundersökning.– Då man inte kan utesluta brott är rubriceringen mord, säger Eva Nilsson, polisens presstalesperson i Stockholms län.Fyndplatsen spärrades av och tekniker kallades ut för att genomföra en brottsplatsundersökning. Vid 23.30-tiden pågick fortfarande teknikernas arbete.Polisen är i övrigt fåordig om utredningsläget men säger att det inte finns någon misstänkt i ärendet.Mannens anhöriga är underrättade.", "title": "Man hittad död av hemtjänstpersonal – misstänkt mord"},
{"contents": "Två personer i Göteborg greps tidigt på torsdagsmorgonen och sitter nu anhållna misstänkta för mord. –  Det har gjorts iakttagelser som vi behöver gå till botten med och få klarhet i, säger kammaråklagare Carl-Henrik Andersson som håller i ärendet. Exakt när det möjliga mordet begåtts är oklart i nuläget. Men brottet ska ha skett i närtid. Det handlar alltså inte om ett genombrott i en tidigare eller äldre utredning. Enligt Göteborgs-Posten ska polisens arbete utgå från norra Angered i Göteborg, där vittnen såg en kroppsdel i anslutning till en bil. I samband med att vittnet, som lär ha tagit bilder av kroppsdelen, lämnade platsen för att ringa polisen så försvann fordonet. Bilen kunde senare spåras till en adress i Majorna, skriver tidningen. Det var också där som personerna greps av polis natten mellan onsdag och torsdag. Åklagaren är förtegen om beslutet att frihetsberöva de två personerna, men enligt uppgift till GP är det en man och en kvinna som är anhållna.De anhållna personerna har förhörts under dagen. Advokat Kent-Olof Stigh var med under förhören.– Min huvudman är misstänkt för mord, han förnekar brott och han är anhållen - det är det jag kan berätta i nuläget, säger han till Aftonbladet.Båda anhållna är skäligen misstänkta, alltså den lägre misstankegraden.", "title": "Två personer anhållna för mord"},
{"contents": "I riksdagsvalet 2018 ökade Sverigedemokraterna mest av alla partier. Men resultatet, 17,5 procent, var ändå en besvikelse för partiledaren Jimmie Åkesson som hoppats på mycket mer.Efter valet har man fortsatt växa. En ny mätning från Aftonbladet/Inizio visar att stödet för SD ökar för fjärde månaden i rad. Under mätperioden har flera saker hänt, de blocköverskridande samtalen om gängkriminaliteten havererade och flera borgerliga partiledare åkte på bjudresa till Tel Aviv.SD ökar med 1,4 procentenheter och skulle få 22,4 procent av rösterna om det vore val i dag, den högsta noteringen någonsin sedan mätningarna inleddes efter valet 2014.– Det är ”all-time-high”. De hade nästan lika höga siffror i mars 2017 och i samband med decemberöverenskommelsen 2015, säger Karin Nelsson, analyschef på Inizio.Det innebär också att SD ökat med nästan fem procentenheter sedan valet 2018 och nu närmar sig Socialdemokraterna i kampen om att vara största parti.– SD hämtar framför allt väljare från Moderaterna. Väljarna uppfattar att SD har tydligare besked i viktiga frågor, som rör skjutningar och gängkriminalitet. Det har vi sett i tidigare mätningar och den diskussionen har fortsatt, säger Nelsson. För Socialdemokraterna är trenden den motsatta. Partiet har tappat kraftigt sedan valet, då man nådde 28,3 procent och lyckades sitta kvar vid makten.I månadens mätning backar S igen, med 1,6 procentenheter till 23,9 procent.En tid före valet förra året var man nere på samma siffror, men en framgångsrik spurt, där man ofta attackerade SD, gjorde att man vann väljare i slutskedet.Raset kommer efter att den S-ledda regeringen presenterat den första budget man förhandlar fram med C och L, en budget som lett till kraftig kritik från delar av arbetarrörelsen. – Många väljare känner sig vilsna efter budgeten, de upplever att det är högerpolitik som gynnar höginkomsttagare. Det stora tappet sker till Vänsterpartiet i första hand men man tappar även till C och SD, säger Karin Nelsson.Mätningen visar också att Kristdemokraterna fortsätter att tappa. Sedan rekordsiffran i mars, då KD fick 12,1 procent, har man förlorat mer än hälften av sina väljare.För övriga partier är förändringarna små. Centerpartiet och Vänsterpartiet ligger en bit över sina valresultat från 2018 medan Liberalerna och Moderaterna hamnar en bit under. L ligger under riksdagsspärren, på 3,5 procent, vilket innebär att Nyamko Sabuni inte fått fart på partiet ännu.Miljöpartiet får stöd av 4,2 procent, exakt vad man hade i valet.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Rekordhögt stöd för SD – knappar in på S"},
{"contents": "✓ Sydkoreanska myndigheter: Kan ha varit en ballistisk robot från ubåt", "title": "Nordkorea sköt upp ”okänd projektil” "},
{"contents": "Ett skriftligt hot ska ha nått flera skolor i Valdemarsvik, vilket fick kommunen att omedelbart vidta drastiska åtgärder. Samtliga skolor hålls stängda under torsdagen. – Det är ett skriftligt hot som vi bedömer som grovt och tar på största allvar, sa Monika Hallberg, kommunchef på Valdemarsviks kommun, till Aftonbladet under onsdagskvällen. Enligt uppgifter till Aftonbladet ska hotet ha leverats i flera handskrivna brev, skickade till olika skolor. Brevskrivaren ska ha uppgett att de är beväpnade och att de skulle skjuta barn. Ingen misstänkt uppges finnas i fallet, som utreds av polisen som olaga hot. – Det är kommunen som tagit beslut om att hålla skolorna stängda i dag, vilket inte skett på uppmaning av oss. Vi ser det inte som en överhängande risk att hotet ska bli verklighet, säger Åsa Willsund, presstalesperson vid polisen i region Öst. I Valdemarsvik kommer polisen ändå ha en ökad synlig närvaro– Det är inte någon särskild insats, men vi kommer finnas tillgängliga att prata med personer då det kan finnas en oro, säger Åsa Willsund. ", "title": "Hotade skjuta skolbarn i Valdemarsvik"},
{"contents": "Ett rikslarm har utfärdats i Sverige efter att en flicka i 10-årsåldern försvunnit. Polispatruller runt om i landet har fått ut ett utförligt signalement på flickan som eftersöks.Enligt uppgifter till Aftonbladet ska man också spana efter ett specifikt fordon.Polisen misstänker att flickan kan bli bortrövad ur landet.Malin Näfver på polisens nationella mediecenter bekräftar att ett rikslarm efter en flicka är utfärdat, men är i övrigt förtegen om detaljer i ärendet.Flickan ska enligt uppgift vara hemmahörande i Västsverige. Hela polismyndigheten, tullverket och kustbevakningen har fått rikslarmet och uppgifterna om signalementet.En förundersökning gällande människorov ska vara inledd, enligt vad Aftonbladet erfar.", "title": "Rikslarm efter misstänkt kidnappad flicka"},
{"contents": "► ”Jag förlorade mitt första barn i samband med förlossningen och jag fick mycket skador både fysiskt och psykiskt. Det är nästan sex år sedan och jag lider av posttraumatiskt stressyndrom på grund av att jag inte fick inte kejsarsnitt. Om de hade lyssnat på mig och gjort kejsarsnitt hade mitt barn varit vid liv i dag.”– Fatima► ”Jag blev tvingad att föda vaginalt. Jag hade gjort ett snitt och en vaginal förlossning med skador tidigare och blev sedan tvingad att föda vaginalt igen. Jag fick den allvarligaste skadan man kan få.”– Linda► ”Jag blev också förlöst med akut kejsarsnitt då livmoderhalsen inte öppnade sig. Det var förskräckligt. På förlossningsavdelningen fick jag hög feber, kräkningar och värk men de beslutade inte om akut kejsarsnitt förrän efter 24 timmar. Jag vet inte om jag vågar få ett andra barn.”– Demet► ”Vår dotter dog en vecka före planerat kejsarsnitt i min frus mage, och min fru blev akut sjuk. Trots upprepade rop på hjälp om att ta ut vad som skulle bli vår förstfödda dotter så vägrade dom hårdnackat att göra någonting.”– Janne► ”Fick akut kejsarsnitt med min pojke född 2012. Det var en förlossning i kaos som kunde slutat riktigt illa. Jag fick kämpa för planerat snitt med min dotter, som föddes 2016. Jag skrek högst och blev hörd. Men vägen dit var krokig.”– Louise► ”Jag fick höra att jag var omoralisk och oetisk som tvingade läkare till en onödig operation. Det ledde till en anmälan och en muntlig ursäkt och sjukhuschefen över telefon.”– Frida► ”Jag fick skador efter min första förlossning och blev rekommenderad att överväga snitt inför nästa, men läkarna vill inte ens samtala om det. De ansåg inte att jag var tillräckligt skadad. De tycker att det är bättre att jag opererar mig efteråt.”– Liza► ”Barnmorskor tar ogärna hjälp från läkare som har spetskompetens. Många barnmorskor är väldigt påstridiga och försöker få kvinnor att föda vaginalt. Kejsarsnitt är nästintill tabu, detta måste få ett slut.”– Cecilia► ”Min fru, som är sjuksköterska, bad och bönade om att få kejsarsnitt när vår son var på väg att födas. Hennes egna erfarenhet från hemlandet Brasilien blev en skarp kontrast då personalen på sjukhuset hela tiden pushade henne att  försöka lite till.”– GlennVill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Läsarnas berättelser: ”Vår dotter dog”"},
{"contents": "Klockan 08.53 på tisdagsmorgonen fick polisen och räddningstjänst larm om en lastbilsbrand på E4 söder om Gränna i södergående riktning mot Huskvarna.En halvtimme senare var lastbilen, som innehöll papper, helt utbrunnen.Enligt räddningstjänsten ska branden ha börjat i förarhytten och sedan spridit sig till flaket.– Föraren lyckades dock ta sig ur och är oskadd, säger Kenneth Hermansson, inre befäl vid räddningstjänsten i Jönköping.Brandolyckan har inträffat i ett vattenskyddsområde och enligt räddningstjänsten har flera hundra liter diesel läckt från lastbilen. Räddningstjänsten är kvar på platsen och slamsuger upp diesel och släckvatten. En grävmaskin är på väg för att gräva bort den kontaminerade marken. Arbetet beräknas vara klart klockan 17.00. Fram till dess har ett körfält i södergående riktning öppet. I samband med branden inträffade även en trafikolycka i södergående riktning, omkring en mil från den eldhärjade lastbilen.Två bilar samt en lastbil var då inblandade i olyckan som drabbade totalt sex personer.Tre personer fördes till sjukhus med ambulans. En kvinna blev måttligt skadad och inlagd för vård. En man och en kvinna blev lindrigt skadade och skickades hem efter behandling, enligt uppgifter från Länssjukhuset Ryhov. Den ena bedöms vara svårt skadad medan skadeläget för den andre är okänt.Trafiken på E4 i södergående riktning mellan Gränna och Jönköping kommer vara påverkad i flera timmar. Trafikanter uppmanas att svänga av vid Gränna och ta gamla riksettan mot Ölmstad.  ", "title": "Flera till sjukhus efter storkrock på E4  "},
{"contents": "✓ Toppjuristen: ”Gett förslag på teori som jag hoppas de undersöker”✓ ”Mycket högt uppsatt person”", "title": "Toppjuristens första ord efter misstankarna "},
{"contents": "Samtalen om hur gängkriminaliteten i Sverige ska stoppas inleddes klockan 11 på fredagen men hade under eftermiddagen ännu inte nått någon uppgörelse.– Det som lades på bordet i dag är otillräckligt. Regeringen behöver återkomma och göra en rejäl positionsförflyttning till i morgon. Inte ens hälften av våra punkter är med, sa då KD:s rättspolitiska talesperson Andreas Carlson.Vid 14-tiden höll Moderaternas rättspolitiske talespersonen Johan Forssell en pressträff där han meddelade att Moderaterna lämnar samtalen.– Vi är överens om hela det förebyggande arbetet men när det gäller den skärpta rättspolitiken står vi väldigt långt ifrån varandra. Jag gav regeringen igår en dag på sig att återkomma med ett nytt bud men jag kan konstatera att det vi fick är otillräckligt. – Därför är det inte relevant för moderaterna att fortsätta de här samtalen med regeringen, säger han.Samtidigt meddelade även KD:s Andreas Carlson att partiet lämnar förhandlingarna.– Vi tycker detta är för dåligt helt enkelt och regeringen har missat chansen att nå en överenskommelse gällande gängkriminaliteten, säger han till Aftonbladet.Centerpartiet stannar dock kvar i samtalen meddelar deras rättspolitiska talesperson Johan Hedin.– Vi hoppas att de partier som lämnat tar sitt förnuft till fånga, att de kan visa politiska ledarskap och komma tillbaka till förhandlingsbordet. – Vi är beredda att fortsätta samtalen då. Efter beskedet om M, KD och L:s avhopp meddelade regeringen att de kommer att hålla en egen pressträff klockan 14.45.Tidigare under lördagen sa Natalie Sial, pressekreterare hos inrikesminister Mikael Damberg (S), att diskussionerna mellan regeringen pågick. – De pågår intensivt sedan i går och regeringen vill ha ett nytt möte idag.Även Sofie Rudh, ressekreterare hos justitie- och migrationsminister Morgan Johansson (S), bekräftade att samtal pågick.– Det pågår förhandlingar genom både fysiska möten och över telefon men det finns inget konkret att säga just nu, sa hon till Aftonbladet vid 13.30-tiden.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "M, L och KD drar sig ur gängsamtalen "},
{"contents": "Polisen misstänker att det är samma gärningsman som ligger bakom händelserna i Eskilstuna.Totalt har sex kvinnor sedan i måndags blivit utsatta.Gärningsmannen har gått eller cyklat efter kvinnorna, som är i olika åldrar, och sedan fått deras uppmärksamhet genom att ha ”knackat dem på axeln eller liknande”.Han har sedan, oprovocerat, slagit eller spottat dem i ansiktet, enligt polisen.Det senaste fallet inträffade på fredagseftermiddagen där en kvinna i 25-årsåldern blev utsatt i centrala Eskilstuna. Mannen dök upp bakifrån och slog henne över käken. Han försvann sedan i riktning mot polishuset.De anmälda brotten har inträffat utomhus på Söder i Eskilstuna och i centrum.Brottsoffren har lämnat ett enstämmigt signalement på gärningsmannen, och polisen efterlyser nu tips från allmänheten för att kunna hitta och gripa honom.Enligt polisens uppgifter uppskattas han vara mellan 25-30 år och runt 175-180 centimeter lång.I efterlysningen skriver polisen att mannen har en ”normal kroppsbyggnad och är mycket mörkhyad”.Vid attackerna har han varit klädd i ”gröna byxor och svart/mörk jacka med röda eller bruna inslag på sidorna”. Ibland har han burit en mörk keps, och den cykel han vid vissa tillfällen haft med sig beskrivs som en mörk herrcykel.På sin webbplats skriver polisen:”Polisen vill uppmärksamma kvinnor på det här tillvägagångssättet för att förhindra att fler personer drabbas. Polisen söker kontakt med personer som har uppgifter att lämna om mannen eller händelserna, eller om du blivit utsatt men inte gjort en polisanmälan”.", "title": "Okänd man knackar kvinnor på axeln – och går till attack"},
{"contents": "Polisen larmades vid 22.01 på onsdagen till stadsdelen Gränby.Gärningsmannen kom över kontanter och flydde från platsen på cykel.I samband med rånet använde mannen en pistol som han avfyrade i taket, skriver polisen på sin hemsida.Ingen person skadades vid händelsen.Flera polispatruller ryckte ut till platsen, men ingen misstänkt gärningsman har gripits.Brottsplatsen spärrades av för en teknisk undersökning.Brottet rubriceras som grovt rån.", "title": "Rånare sköt i taket vid rån i Uppsala"},
{"contents": "✓ ”Två mycket kompetenta personer ”", "title": "Beskedet: Här är nya ministrarna i Löfvens regering"},
{"contents": "Larmet kom in klockan 10.07. Polisen uppger att en person knivskurits på ett komvux i Örebro, och är på plats.– Vi håller på att säkra spår, söka gärningsman. Det är mycket som händer på plats just nu, säger Stefan Wickberg vid polisens ledningscentral.Enligt Aftonbladets uppgifter rör det sig om en elev som blivit knivskuren i nacken, efter ett större bråk på skolgården. Eleven uppges ha blött kraftigt, och lärare ska ha larmat om händelsen på vuxenutbildningen.– Jag har ett påstående om vart detta ska ha inträffat men det är ingen säkerställd information. Den målsägande personen beskrivs som talbar, säger Stefan Wickberg.Offret är i 25-årsåldern och förd till Örebro sjukhus, uppger polisen.Strax före klockan 11 meddelade polisen att en man i 30-årsåldern är gripen. Brottsrubriceringen är grov misshandel alternativt mordförsök.", "title": "Knivhuggning på skola – elev ska ha skurits i nacken"},
{"contents": "Värmen ska göra comeback, sägs det.Högtrycksryggen som ska dra in över landet ska ge lokala temperaturer på drygt 20 grader.Men först: ett smakprov på vintern.I Värmlands mest nordliga delar har det snöat hela dagen, enligt Dan Norström vid Långbergets sporthotell i Sysslebäck i Torsby kommun. – När jag kom hit i morse vid kvart i åtta kom de första flingorna. Sedan vräkte det ner. Nu är det vitt överallt och har kommit fem till sex centimeter, säger Dan Norström. Normalt sett brukar man få vänta på november och stabilt kyligare väder innan snön lägger sig. Dan Norström tror dock inte att snön är här för att stanna. – Nej, det ska ju bli varmt i helgen, så det lär försvinna. När han publicerade bilderna på Facebook märktes entusiasmen inför vinterns antåg.– Ja, de var glada. ”Fram med skidorna”, skrev nån. Folk blir ju sugna. Men skidorna får vara kvar inomhus, åtminstone några veckor till. – Vi har ett kylsystem på 5 kilometer där vi lägger ut snö så fort det blivit kallt. Något år hade vi 4,5 kilometer naturspår redan i oktober, men den här snön är nog det tidigaste jag sett, säger Dan Norström. ", "title": "Snö i Värmland – ”tidigaste på 20 år”"},
{"contents": "Larmet kom vid 22.33 och flera polispatruller har skickats till platsen.– Vi har fått in samtal där uppringare berättar att de hört flera skott avlossas. Och de ska ha avlossats mot en lägenhet, säger Evelina Olsson.Polisen har kort efter händelsen kunnat konstatera att det har avlossats skott och pratar nu med de personer som befunnit sig i den beskjutna lägenheten.– Vi är där och pratar med målsägande och har flera patruller i området, säger Evelina Olsson.Skott ska ha avlossats i trappuppgången på flerfamiljhuset och polisen har hittat hylsor samt skotthål i lägenhetsdörren.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Skott ska ha avlossats mot en lägenhet i Malmö"},
{"contents": "Polisen fick larm om skottlossning i Nacka vid 20.57 på söndagen.De skadade personerna hittades på två olika ställen – i en bil och i en bostad. Polisen bekräftar skottlossning, men uppger att det inte är helt fastställt hur personerna skadats.– Vi kan konstatera att det skjutits, men exakt hur de skadade fått sina skador, det är för tidigt att säga det, säger Carina Skagerlind, presstalesperson vid polisen.Båda fördes i ambulans till sjukhus.– Jag har ingen uppdatering på skadorna, säger Carina Skagerlind.Vid en av händelserna ska ett flerfamiljshus ha blivit beskjutet med automateld, enligt uppgifter till Aftonbladet. Personen som hittades skadad i en lägenhet träffades enligt uppgifterna troligtvis av en rikoschett.Grannar berättar för Aftonbladet att flera lägenheter träffats av kulor.Den andra skadade personen är en taxichaufför som hittades med en skottskada i magen i närheten av köpcentrumet Nacka Forum, enligt uppgifter till Aftonbladet.Chauffören ska ha blivit träffad i samband med att tre män försökte fly i taxin.Enligt Aftonbladets uppgifter var ingen av de skottskadade måltavlor för gärningsmännen. – Två oskyldiga som träffats. De har skjutit som amatörer. Skulle träffa en bil men har inte klarat av automatvapnet, säger en källa. På måndagsförmiddagen ville Stockholmspolisen inte uttala sig närmare om fallet, men hänvisar till en pressträff klockan 13 där regionpolisledningen kommer uttala sig.I den efterföljande polisinsatsen greps de tre männen i en annan taxi i Stockholm, enligt Aftonbladets uppgifter. Gripandena hävdes senare.Minst en av männen kan kopplas till en av den senaste tidens uppmärksammade skjutningar i Stockholm.Polisen bekräftar att ett antal personer har hämtats in till förhör, men ingen är frihetsberövad misstänkt för brott.Händelserna utreds som försök till mord.Enligt polisen är det oklart vad som ligger bakom skottlossningarna.– Vi vet inte vilka som har gjort det, och inte riktigt vilka som är drabbade. Därmed vore det förhastat att spekulera, säger Carina Skagerlind.Polisen arbetade sent på söndagskvällen med tekniska undersökningar och dörrknackning.En granne berättar om skottlossningen för Aftonbladet.– Jag satt i soffan, så hördes det skott. Det var flera skott. Det lät nästan som fyrverkerier, säger personen.– Jag fattade ingenting och sprang ut. Då kom polisen i full fart och alla människor började samlas runt. Och de pekade neråt som att någon sprungit ner bakom huset.Ett annat vittne berättar att en ambulanshelikopter landade mitt i en rondell i bostadsområdet och att en person lastades in.Vittnet förklarar att skotten lät som automateld.– Det hördes kanske sju smällar. Jag såg hur två män hoppade in i en silvrig bil och åkte därifrån.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Skottlossning i Nacka – två personer skadade"},
{"contents": "✓ ”Det här är förbjudet” ✓  Filmade allt", "title": "Leila bad om medicin fick en utskällning"},
{"contents": "På måndagen talade klimataktivisten Greta Thunberg under FN:s klimatmöte i New York.Svenskans ilska över politikers hantering av klimathotet var uppenbar.– Folk lider, folk dör. Vi är i början av massutrotning. Och allt ni talar om är pengar och sagor om evig ekonomisk tillväxt, sa hon.Talet fortsatte:– Vi kommer inte låta er komma undan med det här. Här och nu drar vi linjen.Efter talet hyllades hon bland annat av statsminister Stefan Löfven. USA:s president Donald Trump valde en annan väg. På Twitter länkade han till Thunbergs tal och skrev:”Hon verkar vara en väldigt glad ung flicka som ser fram emot en ljus och underbar framtid. Så härligt att se!”. Efter presidentens tweet rapporterade Politico om Trumps ”hån mot den tonåriga klimataktivisten”. The Guardian kallade det för en till synes sarkastisk kommentar.Thunberg och Trump fick även rubriker för en situation när presidenten kom till mötet. Han gick då rakt förbi den svenska tonåringen som i sin tur naglade fast presidenten med blicken.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Trump hånade Greta Thunberg efter FN-talet: Verkar lycklig"},
{"contents": "Larmet om händelsen inkom vid 02.30 tiden på lördagsmorgonen. En man parkerade då sin bil i Rinkeby efter att han varit på jobbet.I samband med det kom två män fram till honom och ville ha hans mobil. När mannen vägrade lämna ifrån sig telefonen blir han i stället knivhuggen i magen, enligt uppgifter till Aftonbladet.– Det stämmer att en person har fått någon form av stick med någon typ av vasst föremål, säger Anna Westberg vid polisens ledningscentral.Mannen fördes till sjukhus där han opererades akut.Enligt uppgifter till Aftonbladet är mannens tillstånd livshotande.– Jag vet ingenting om skadeläget, säger Anna Westberg. I nuläget är ingen person gripen.", "title": "Man allvarligt knivskuren under grovt rån"},
{"contents": "Liberalernas partiledare Nyamko Sabuni har landat i Tel Aviv för att ansluta till festfixaren Micael Bindefelds 60-årsfest. Sabuni var ledigt klädd i ljusa jeans och en mörk t-shirt och är på ett påtagligt gott humör när Aftonbladet träffar henne i ankomsthallen. – Det är trevligt att vara här, vad gör man inte för vänner, säger Sabuni och berättar också att sambon Lennart Persson är på plats i Israel. Dock viftar Sabuni bort den massiva kritik som har framförts det senaste dygnet. – Mediedramaturgi! Micael och jag är vänner och jag tackade ja till att delta på festen redan innan jag blev partiledare. Jag tackar inte nej för att jag blir partiledare. Mina vänner är mina vänner oavsett. Jag har ingenting att säga om det. Här hemma har det framförts hård kritik och Aftonbladets Lena Mellin menar att det är omdömeslöst av er partiledare att åka med på resan.– Jag har ingenting mer att säga än att jag är här för att fira en vän.Aftonbladets Lena Mellin skrev på idag om partiledarnas beslut att följa med till Tel Aviv.”Riksdagen öppnade i tisdags förra veckan. Men redan efter drygt en vecka tycker partiledartrion att det är dags att logga ut för lite rekreation. Om de dessutom låtit sig bjudas av Bindefeld på resa och flera nätter på lyxhotell och lyxiga middagar är omdömeslösheten bottenlös. Busch Thor, Kristersson och Sabuni är dock inte de enda som fallit för frestelsen att spegla sig i andra kändisar.”Tidigare under torsdagen anslöt även Moderaternas partiledare Ulf Kristersson tillsammans med hustrun Birgitta Ed. Kristdemokraternas partiledare Ebba Busch Thor landade dagen innan tillsammans med Bindefeld och övriga gäster.– Det är väl bra att några partiledare deltar i ett kalas som skattebetalarna slipper stå för. Men Ebba Busch Thor har förstås kontinuerlig kontakt med partiledningen och medarbetarna via mejl, sms och telefon. Året är 2019, trots allt, skriver Kristdemokraternas stabschef Martin Kits i ett sms till Aftonbladet.Centerpartiets partiledare Annie Lööf var också bjuden men valde dock att stanna hemma på grund av det politiska arbetet.– Hon är kvar i riksdagen som vanligt. September månad är hektisk. Hon förbereder sig inför partistämman nästa vecka, det är budget och samtal om gängvåldet. Hon tyckte det var viktigt att vara på plats här, säger Isabelle Purits, pressekreterare åt Annie Lööf.Micael Bindefeld har i en intervju med Expressen sagt att han betalar för alla sina gäster på resan. Men Ulf Kristerssons pressekreterare hävdar för TT att han stod för resan själv. Dock blir han bjuden på hemresan, inklusive alla festligheter.Kim Edwards är chefsåklagare vid Riksenheten mot korruption och han utesluter inte att frågan kan komma att utredas. I dagsläget har det inte upprättats någon anmälan om mutbrott.– Någon kommer väl antagligen att få anledning att titta på det. Om de har sagt att de är vänner, och det inte finns någonting som talar emot det, lär det inte bli någonting. Om bevekelsegrunden för att bjuda någon på en resa baseras på ett vänskapsförhållande är det inte kriminellt, säger Andrews.", "title": "Sabuni om hårda festkritiken: Mediedramaturgi!"},
{"contents": "Tillsammans med sin make, Solna-sonen Anders Karlsson, 55, driver den 54-åriga belgiskan sedan 1991 det europeiska bageriet och caféet Berolinas i Glendale i Kalifornien.I glasmontrarna till den gulmålade enplansbyggnaden säljer de 30 sorters matbröd, närmare 40 sorters kaffebröd och en rad tårtor.– Prinsesstårtan är vår storsäljare, förstås. Men för fyra år sedan införde vi prinstårtan. Den har samma fyllning som prinsesstårtan, men med choklad. Den gillar amerikanerna, säger hon och skär upp en trekant av den smarriga skapelsen till Aftonbladets utsände.Det här med smaklökar kan att döma av Younas erfarenheter ha geografisk påverkan. Kanelbullarna och vetelängderna med kanel och kardemumma är inget som omedelbart faller invånarna på andra sidan Atlanten i smaken.– De tycker de är lite torra. Generellt är amerikanerna mer inne på wienerbröd, säger bageriägaren. En annan uppförsbacke hon stött på i kontakt med kunderna är garneringen med pärlsockret.– Sånt är inte vanligt här. Många tror att det är saltkorn, säger hon med ett skratt.Men under de 28 åren sedan hon och maken lämnade konditori Baronen på Fleminggatan i Stockholm har hon märkt hur den svenska fikatraditionen sakta men säkert vinner mark i USA.– Svenskarna håller på sina traditioner och tar med dem hit. På fredagar, lördagar och helger är det packat här.En av dem stammisarna är Mikael Andersson, säkerhetschef på en amerikansk bank.– Jag bor i Pasadena, en och en halv mil bort. Jag kan inte leva utan svenskt kaffebröd, säger han och visar upp en påse bullar. Läggningen har spritt sig till hans fru, Shelley.– Hon är amerikanska med kinesiska rötter. I början hade hon ingen aning om vad det här var, men nu är hon lika inne på det som jag. I morse ringde hon och påminde mig om att jag måste komma ihåg bullarna.Bara i Sverige väntas på kanelbullens dag 250 000 kilo mjöl, 185 000 kilo smör och 7000 kilo kanel gå åt för att tillfredsställa svenskarnas kaffebrödssug.Också på Berolinas blir det drag.– En normal dag säljer vi fem till tio kanelbullar. Nu blir det säkert 150 till 200 stycken, säger Youna. Under uppväxten i Antwerpen var kanelbullar inget som ställdes framför henne på bordet. I dag har hon helt anammat den svenska kulturen.– Jag gillar dem bäst när de är nygräddade och precis har kommit ur ugnen, säger hon.– I går kunde jag inte hålla mig utan tog två när jag skulle gå hem. De var varma och jag la dem i en papperspåse.Där blev de inte kvar längre.Hon skrattar.– Jag slukade dem i bilen.", "title": "Kanelbullarna vinner mark i USA"},
{"contents": "Det är magasinet Filter som har pratat med personer som uppger sig ha spelat sjuka, för att på så sätt få asyl, som barn. Det första fallet i Sverige är från 1998. En 15-årig pojke från Tjetjenien vägrade gå, äta och prata. Pojken var helt apatisk och BUP-mottagningen i Boden/Luleå hade aldrig sett något liknande. Efter nio månader fick pojkens familj uppehållstillstånd och han blev utskriven, skriver magasinet Filter i sin granskning ”Ohörda rop”. 2005 släpptes den första av totalt tre statliga utredningar om apatiska flyktingbarn. Utredarna konstaterade att 400 barn med någon grad av uppgivenhetssyndrom hade registrerats de två senaste åren. Det som stack ut var att drygt 80 procent av familjerna kom från forna Sovjetstater eller länder på Balkan. En annan sak som stack ut var att problematiken med apatiska flyktingbarn i stort sett bara fanns i Sverige. I andra länder förekom inte fenomenet, inte ens i stora flyktingläger i Mellanöstern med tiotusentals barn. Reportrar från The New Yorker, BBC och Al Jazeera har kommit till Sverige för att rapportera om ”The Swedish mystery illness”, skriver Filter. Enligt utredningarna fanns det ingen diagnos eller beprövad behandling som fungerade. Det enda som verkade hjälpa var ett permanent uppehållstillstånd. När familjen fick klartecken att stanna i Sverige tillfrisknade i stort sett alla barn. Men utredningarna visade också att barnen var väl medvetna om sin roll. ”Många av barnen var mycket medvetna om att föräldrarnas möjligheter att få stanna i många fall hängde på att humanitära skäl knutna till barnet togs fram. Barnen diskuterade olika sätt att hjälpa sina föräldrar och smärre utbrott av intoxikationer, eldanläggelse och strypning uppstod bland ungdomarna på förläggningen”, förklarar barnpsykiatrikern Henrik Pelling när han beskrev situationen på en flyktingförläggning i Gimo, skriver Filter. På BUP i Stockholm misstänkte man att något inte stämde med barnen. Enligt föräldrarna till de apatiska barnen varken åt eller drack barnen. Men ligger man helt stilla i sängen börjar musklerna förtvina och man får liggsår, och det skedde inte på barnen.Samtidigt rapporterade personalen från avdelningarna där barnen vårdades att det försvann mat från köken på nätterna och att vissa barn, som annars låg stilla, ibland ertappades uppe på benen.2006 tvingades den elvaårig pojken Nermin spela medvetslös under ett läkarbesök, efter att familjen fått avslag på sin asylansökan. Föräldrarna försökte få honom inlagd på sjukhus. När de inte fick det skaffade de en liggstol som de gång på gång rullade honom med till sjukhuset. Han tvingades ligga ner och spela avsvimmad. – Jag fick inte öppna ögonen. Men jag kunde inte alltid hålla mig, och då fick jag en hård jävla smäll i nacken, säger han till Filter. Nermin blev inlåst på sitt rum och tvingades till svält. En gång smög han ut på natten och försökte äta lite kyckling, men pappan kom på honom och det slutade med att pojken blev slagen. Nermin tvingades spela apatisk i över tre år. Men det hjälpte inte. Sommaren 2009 utvisades familjen till Serbien. Även där fick han sitta i rullstol i några månader, eftersom det gav fördelar inför den organisation som hjälpte återvändande familjer. År 2015 fick Nermin sitt uppehållstillstånd. I ansökan nämnde hans juridiska ombud att han tvingats spela apatisk.", "title": "Apatiska barn berättar i Filter: Tvingades spela sjuka"},
{"contents": "Efter gårdagens skjutning med automatvapen i Nacka kallade Stockholmspolisen under måndagen till en presskonferens. Polisen uppger att de två personer som sköts igår skadades allvarligt. Enligt Aftonbladets uppgifter sköts en taxichaufför i samband med att tre män försökte fly platsen. En annan person skadades inne i en lägenhet. Flera lägenheter ska ha träffats av kulor.– Det mord som genomfördes i Råcksta hade samma mål som skjutningen i Nacka, säger Carolina Paasikivi, polisområdeschef  Stockholm syd.Mordet i Råcksta var det där 18-åriga Ndella Jack sköts till döds.Männen som var måltavla för skjutningen ska ha lurats in i situationen, enligt Aftonbladets uppgifter. Uppemot 15 skott med kraftig ammunition ska ha avlossats, därefter två skott av lägre kaliber.Enligt Aftonbladets uppgifter har en silverfärgad Audi setts lämna platsen efteråt.Polisen säger sig ha en god bild av de inblandade – men är i stort behov av tips och hjälp.– Oavsett om de är offer eller gärningspersoner så samarbetar de inte med oss, de pratar inte med oss. Det gör att vi är extremt beroende av allmänhetens hjälp.– Det är vi som kommer lösa det här tillsammans. Polisen gör det inte själv, och de inblandade samarbetar inte med oss, fortsätter Carolina Paasikivi.Poliskommissarie Gunnar Appelgren konstaterar att det är ett mycket allvarligt läge när det gäller antal döda genom skjutvapenvåld i Stockholm i år.– Vi har en situation som vi inte haft tidigare. Vi har just nu 14 döda i år, säger Gunnar Appelgren.Ulf Johansson säger att skjutvapenvåldet är Region Stockholms absolut högst prioriterade uppgift. Just nu råder ett mycket allvarligt konfliktläge i Stockholms kriminella kretsar, enligt rikspolischefen. Den stora tillgången på automatvapen gör läget än mer allvarligt.– Våldet är väsentligt grövre i dag än för fem, sex år sedan, säger kommissarie Gunnar Appelgren.Polisen säger sig ha förhindrat mord vid ett antal tillfällen, genom en nära bevakning av de gängkriminella. Gunnar Appelgrens hypotes är att man lyckats avvärja ”spontana” skjutningar, men inte klarar de planerade.Regionpolischef Ulf Johansson säger att han inte kan vara nöjd med situationen, men anser att man ligger rätt med de åtgärder som vidtagits. Han säger att polisen ökat tillslagen av skjutvapen och narkotika.– Det kommer sannolikt ta tid att vända det här. Men vi måste vara fast beslutna om att göra det och jag tycker att vi har en bra plan, säger Ulf Johansson.Söndagens händelse i Nacka innebär att tre personer dött eller skadats när gärningsmän varit ute efter att skjuta mannen i 35-årsåldern som Aftonbladet tidigare rapporterat om.Och risken är överhängande för nya försök.– Det är väldigt svårt att förutse var man kommer att hamna i det här. Då gäller det att vara så nära som möjligt den potentiella våldsmannen. Det är vår största utmaningen i det här, säger Ulf Johansson.Finns det skäl för allmänheten att känna oro, frågar Aftonbladets reporter på plats.– Jag förstår mycket väl den oro som uppkommer när det blir den här typen av grova våldsbrott på offentlig plats. Jag tycker ändå att man ska beakta sannolikheten, den är trots allt väldigt låg i svenska samhället, att man ska drabbats av det här. Förhöjd uppmärksamhet är alltid bra, men jag tycker inte man ska vara rädd, säger Ulf Johansson.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Polisen kopplar skjutning i Nacka till mordet på Ndella, 18"},
{"contents": "Aftonbladets och Viafrees granskande program 200 sekunder har tidigare avslöjat hur Sverigedemokraternas starke man i Stockholm – Peter Wallmark – anställt sig själv och sin fru som politiska sekreterare. På så vis får han både lön som politisk sekreterare och arvode som förtroendevald. Christina Wallmark förlorade tidigare i år sin anställning efter 200 sekunders granskning.Nu bryter flera tidigare ledamöter i partiet tystnaden kring turerna – och riktar skarp kritik mot ordföranden Peter Wallmark.De berättar att skattepengar har gått till privata utgifter och att de vägrat skriva på årsredovisningen för att de inte få se underlag. Det handlar om kommunalt partistöd på flera miljoner kronor. En av dem var tidigare kassör i partiet. Hon hävdar nu att hennes namnteckning på redovisningen av skattepengarna till kommunen för 2017 är förfalskad – se hela intervjun i 200 sekunder.Peter Wallmark har tillbakavisat anklagelserna. Se hur han undviker att svara på 200 sekunders frågor i tv-inslaget.", "title": "Konfronteras om nya anklagelser – då flyr SD-toppen"},
{"contents": "Larmet kom till polisen vid 14:51 på måndagseftermiddagen. Vittnen har då hört något som lät som skottlossning i centrala Mariestad. I samband smällen ska flera personer ha sprungit från platsen och därefter träffat en man med en skada i ena benet.– Enligt intala uppgifter ska han inte vara allvarligt skadad men vi får avvakta och se vad sjukhuset kommer fram till, säger Peter Adlersson, presstalesperson för polisregion Väst.Till en början fanns uppgifter om att mannen, som är i 20-årsåldern, skulle ha blivit skjuten med ett luftvapen. Men så var inte fallet. Vid 18-tiden gick polisen ut med att mannen troligen blivit skjuten med ett riktigt vapen.Den skadade mannen fördes med ambulans till sjukhuset i Skövde– Enligt intala uppgifter ska han inte vara allvarligt skadad men vi får avvakta och se vad sjukhuset kommer fram till, säger Peter Adlersson.Efter händelsen har polisen förhört vittnen och inlett dörrknäckning. De sökte även av området med hund och spärrade av brottsplatsen för en teknisk undersökning.  Avspärrningar som hävdes senare på kvällen.– Vi har redan fått in en rad vittnesuppgifter men ingen är gripen i nuläget, säger Adlersson.Polisen är under kvällen på plats i centrala Mariestad i trygghetsskapande syfte. En förundersökning om försök till mord har inletts. I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Misstänkt skottlossning i Mariestad"},
{"contents": "I fredags morse sköts den kände advokaten av flera skott på en adress på Kungsholmen i Stockholm. Han träffades i huvudet  och överkroppen. Samma förmiddag greps en kvinnlig före detta toppjurist – misstänkt för inblandning i mordförsöket. På måndagen begärdes hon häktad på sannolika skäl, misstänkt för anstiftan till försök till mord.När förhandlingarna inleddes vid 12-tiden begärde kvinnans advokat, Ola Salomonsson, att även den första delen skulle ske bakom stängda dörrar. Normalt sett är delen där åklagaren meddelar sina yrkanden alltid offentlig, vilket även blev utfallet när rättens ordförandet hört argumenten. Därför anlände tidigare toppjuristen senare till rättssalen, iklädd knälång blå kappa och med sitt mörkbruna hår uppsatt i en mindre knut.Under åklagarens yrkande såg kvinnan mot rättens ordförande, och gav ett lugnt och självsäkert intryck. Senare meddelade tingsrätten sitt beslut: häktningsyrkandet avslogs och kvinnan släpptes på fri fot.– Hon är glad för att hon släpptes, säger hennes advokat Ola Salomonsson.– Det här har påverkat henne, men jag tycker ändå att hon såg mycket mer orienterad ut idag. Det verkade som att hon hade återhämtat sig lite.Advokaten berättar vidare att hon helt förnekar brott.– Hon förnekar, och hon har sina förklaringar till åklagarens påståenden. Men jag kan inte gå in mer på det.Men åklagaren ger inte upp och har nu överklagat beslutet till Svea hovrätt. Åklagaren vill att toppjuristen häktas ”i första hand så som på sannolika skäl misstänkt för anstiftan till försök till mord och i andra hand så som på skäligen misstänkt för angivet brott”, enligt dokument som skickats in till hovrätten.”Den utredning som presenterats är tillräcklig för i vart fal skälig misstanke”, går vidare att läsa.Aftonbladet kunde i lördags avslöja att kvinnan redan 2015 utreddes för att försökt anstifta ett mord på advokaten. En källa med insyn uppgav för Aftonbladet att hon då försökt anlita en torped för att skjuta advokaten, men torpeden vände sig då till polisen. En utredning inleddes, men lades ner i brist på konkret bevisning. Erbjudandet fanns bara muntligt. Efter att advokaten i fredags blivit skjuten, kunde han trots sina skador delge sina misstankar om att kvinnan kunde ligga bakom mordförsöket. Mannen uppges nu efter omständigheterna må bra. ”Hans ambition är att komma tillbaka helt återställd inom en snar framtid”, skriver advokatbyrån där mannen arbetar i ett uttalande. Aftonbladet har sökt åklagaren.", "title": "Toppjuristens advokat: Hon är glad för att hon släpptes"},
{"contents": "Mot slutet av graviditeten kände Caroline Hellsten, 30, på sig att något inte stod rätt till. – Hon var rädd, och hon sa flera gånger till mig att det inte skulle gå bra, säger sambon Nicklas Carlsson. – Två morgnar i rad innan hon åkte in till sjukhuset för att föda berättade Caroline att hon drömt att hon lämnade mig. Jag frågade vad hon trodde att det betydde, men hon ville inte riktigt svara. 2016 fick paret sitt första barn. Förlossningen drog ut på tiden, men till slut födde Caroline dottern Nova vaginalt.Den här gången upplevde hon starkare smärtor när det beräknade födelsedatumet kom närmare. – Hon berättade för barnmorskorna om sina känslor, men de viftade bara bort det, säger Nicklas. När Caroline gått mer än tio dagar över tiden fick hon kraftiga blödningar. Hon blev inlagd på Mälarsjukhuset i Eskilstuna, där sonen William förlöstes med akut kejsarsnitt. Caroline återfick aldrig medvetandet efter operationen. En dryg vecka senare stängde läkarna av respiratorn. Två barn förlorade sin mamma, och Nicklas sin livskamrat.– Jag kände mig helt tom. Det var som att hela livet rycktes bort under mina fötter.⁠Flera av väggarna i familjens hus utanför Eskilstuna pryds av fotografier på Caroline. Men treåriga Nova vill ändå ha pappa Nicklas hjälp när hon ska teckna en mor som inte längre finns. – Vad hade mamma för hår? Var det som mitt? frågar hon på ett barns bekymmerslösa vis. På bordet framför henne ligger ett papper. Nova ritar en oval form med en grön penna. Det är Carolines ansikte.– Ja, det såg ungefär ut som ditt hår gör, säger Nicklas. Hans blick är märkt av sorg och utmattning. Under det dryga år som gått sedan Caroline dog har han vid sidan av att försöka hålla ihop sig själv och hushållet också tvingats kämpa mot myndigheterna. – Jag har försökt få hjälp så många gånger, men de har bara gett mig kalla handen. Det känns som att hela samhället har vänt oss ryggen. – Om Carro var här skulle hon ha varit så förbannad. Hon avskydde när folk blev felaktigt behandlade.⁠När Caroline kom in till förlossningsavdelningen på Mälarsjukhuset blev hon undersökt av en läkare. I journalen noterade läkaren att det kunde misstänkas att 30-åringen drabbats av kantavlossning. Det innebär att moderkakan lossnar från livmoderväggen för tidigt, något som kan vara livsfarligt både för barnet och mamman. – Barnmorskan var i kontakt med läkaren som hade bakjour men han sa bara att de skulle fortsätta med att försöka få igång förlossningen. Inte ens när barnets hjärtaktivitet gick ner så kom läkaren för att undersöka Caroline. Han sa bara att vi skulle vänta lite till, säger Nicklas. Efter några timmar fick Caroline svårt att andas. Barnmorskan undersökte henne vaginalt, och slog larm om att ett akut kejsarsnitt skulle genomföras. – De tog ut William men sedan fick Caroline hjärtstopp. De fick igång hjärtat igen, men det stannade två gånger till.Det skulle visa sig att hon drabbats av fostervattenemboli. Det är ett mycket allvarligt tillstånd, där fostervatten kommit in i mammans blodomlopp. Detta leder till en svår allergisk reaktion. Vid det här laget var situationen kritisk för Caroline. Och läget försämrades snabbt. – Hon blödde så mycket att det satte igång en chockreaktion där blodet började koagulera i kärlen. Det gjorde att hon fick massor av blodproppar.Först när läkarna opererat bort Carolines livmoder upphörde blödningen. Hon kopplades till en respirator, och blev stabilare. – När jag pratade med henne slog hennes hjärta snabbare. Det kändes hoppfullt att hon på något sätt var medveten om att jag var där, säger Nicklas. Men efter ungefär en vecka slutade Caroline att reagera på stimuli. En röntgenundersökning visade att hon inte hade någon hjärnaktivitet. När 24 timmar hade gått stängde läkarna av apparaterna som hjälpte henne att andas.– Jag tror att det var en propp i hjärnan som gjorde att hon dog. Men ingen har kunnat förklara för mig i detalj vad som hände. ⁠Nicklas är mycket kritisk till hur vården, kommunen och Försäkringskassan agerat efter Carolines död. – Kvinnokliniken gjorde ingenting för att hjälpa oss. De vill inte ens anmäla det som hänt, och jag fick kämpa i ett halvår för att få de dokument jag behövde för att ordna med allt det praktiska. Från Eskilstuna kommun hörde Nicklas ingenting på flera veckor, trots att faderskapet inte var formellt fastställt. Det ledde till att Försäkringskassan inte betalade ut barnbidrag under tre månader. – När jag sa att pengarna skulle betalas till mig sa en handläggare: ”Vi får väl se vad mamman säger om det”. Jag förstår inte hur de kan ha så dålig koll. Försäkringskassan skyller på socialnämnden och kommunen skyller på Försäkringskassan. Det ska se till barnens bästa, men i själva verket fokuserar de bara på vad som är bäst för dem. – Jag har känt mig ifrågasatt hela tiden, och jag är säker på att det till stor del är på grund av att jag är man. Det känns så förnedrande.Utifrån sina erfarenheter befarar Nicklas att hans familjs historia kommer att upprepa sig.– Vi bestraffas dubbelt. Först dog Caroline, och sedan blev vi sparkade på av dem som borde hjälpa oss. Det är horribelt. – Det känns som att de inte tar det som hänt på allvar. De vill inte gå tillbaka och undersöka vad som blev fel, och då kommer det att ske igen. ►  Fostervattenemboli är ett tillstånd som innebär att fostervatten kommer in i mammans blodomlopp. Det orsakar en akut allergisk reaktion.► Den drabbade insjuknar ofta snabbt. Fostervattenemboli kan leda till att mamman slutar andas, får hjärtstopp och kraftiga blödningar eller blodproppar.► Fostervattenemboli är mycket ovanligt. Det inträffar omkring två till åtta gånger på 100 000 graviditeter.Källa: Vårdfokus ", "title": "Caroline dog efter förlossningen: ”Hon skulle ha varit så förbannad”"},
{"contents": "Inom Socialdemokraterna pågår en debatt om asylinvandringen och segregationen i Sverige.– Jag välkomnar debatten, säger Löfven.Civilminister Ardalan Shekarabi (S) kallade nyligen i ett långt Facebookinlägg den ”stora” segregationen för ett ”allvarligt hot mot sammanhållningen, jämlikheten och tilliten i vårt land”. En av hans slutsatser var att Sverige behöver hålla mottagandet av nyanlända på låga nivåer.Jimmy Jansson, socialdemokratiskt kommunalråd i Eskilstuna, har efterlyst en diskussion i partiet om hur många nyanlända Sverige kan ta emot. Han har i intervjuer talat om ett slags tak, eller nyckeltal, för asylmottagningen.Löfven upplever dock inte en stor press inom partiet för en stramare politik än den som gäller i dag. Han hänvisar också till att en parlamentarisk utredning tillsatts som ska ta fram en hållbar migrationspolitik.– Vi måste hålla den på en låg nivå, för något annat är inte hållbart, säger Löfven.Han vill dock inte ha ett tak för asylmottagningen. Han pekar på att den internationella asylrätten i grund och botten kom till efter att judar på flykt från nazisternas förföljelser inte fick tillträde till andra länder.– Du måste ha rätt att söka asyl om ditt liv är hotat och du är förföljd, säger Löfven.Han anser att det går att hålla en ”ansvarsfull nivå” på asylmottagningen ändå, genom EU-samarbete, med tydliga gränser, med hjälp till länder utanför EU och med \"ordning och reda\" i Sveriges egen asylpolitik.Inför valet våren 2018 presenterade Socialdemokraterna en ny, stramare migrationspolitik. Den innebar bland annat att asyllagen som tillfälligt skärptes efter flyktingkrisen 2015 skulle ligga fast, att väntetiden för att få lämna in en ny asylansökan efter avslag skulle fördubblas, att möjligheten till spårbyte från asylansökan till ansökan om arbetstillstånd kraftigt skulle minskas eller avskaffas och att centrala mottagningar för asylsökande skulle införas på ett antal platser.– I fjol presenterade vi riktningen för Socialdemokraternas politik och det är den som gäller. Den är det inte stora delade meningar om, säger Löfven.– Sedan kan man ha olika uppfattningar i enskilda frågor, men det måste vara tillåtet i ett stort parti.Alla punkter i migrationspolitiska programmet från 2018 går inte att genomföra på grund av det så kallade januariavtalet mellan S, MP, C och L.Löfven nämner själv reglerna för arbetskraftsinvandring av lågutbildade från länder utanför EU. De reglerna vill S, enligt partiets migrationspolitiska program, strama åt.Löfven pekar på att människor utnyttjas och att arbetsgivare i princip säljer uppehållstillstånd.– Jag tycker fortfarande att det är fel. Tyvärr så har jag ingen majoritet i riksdagen för att strama upp det, säger han.– Människor far illa och vi har människor här i landet som mycket väl hade kunnat gå in på sådana här jobb, men man hämtar andra från andra sidan jordklotet.", "title": "Löfven vill inte ha asyltak"},
{"contents": "Larmet om branden kom in vid 10-tiden. Enligt räddningstjänsten i Västra Skaraborg rörde det sig om en fabriksbrand i en hög byggnad i ett industriområde i Lidköping. Bilder från platsen visade hur svart rök välldue t från Fazers industriområde. Branden ska ha uppstått i en kvarn.– Det ryker kraftigt och vi har inte lokaliserat brandkällan. Det är en större byggnad med flera våningar. Rökdykare är inne och arbetar. Än har vi inte koll på läget, sa Joakim Ramåker, operativ chef vid räddningstjänsten Västra Skaraborg vid 10.40. Ingen skadades i samband med branden.Vid 12-tiden var branden under kontroll. Under eftermiddagen var den helt släckt. ", "title": "Kraftig rökutveckling vid fabriksbrand"},
{"contents": "För fjärde året arrangeras Skövde Pridefestival, som inleddes i går och avslutades i dag.Strax före klockan 13 larmades polisen om en misshandel, där företrädare för nazistiska Nordiska motståndsrörelsen uppges vara inblandade.– Det verkar som att ett tiotal NMR:are har tågat i samband med den händelsen, med flaggor och liknande. Sedan har det blivit någon form av bråk. En person har fått en sprucken läpp och eventuellt en tand utslagen, säger Christer Fuxborg, presstalesperson vid polisen region Väst.Det finns uppgifter om att personen ska ha blivit sparkad.– Slag eller sparkar vet vi inte riktigt ännu, det är det vi håller på att utreda. NMR är inte så lätta att ha att göra med, de vill inte lämna uppgifter till oss. Men vi har hört en del vittnen, sa Christer Fuxborg inledningsvis.Personen fördes till sjukhus med ambulans. Maria Jern, presstalesperson för Skövde Pridefestival, uppger att det var en besökare till festivalen som utsattes för misshandel.– Enligt uppgift stod NMR och filmade i vårt Prideområde. Flera andra tog då upp sina kameror och filmade NMR. Det var en av dem som råkade illa ut, säger Maria Jern.Polisen var snabbt på plats, enligt arrangören.– Vårt fokus efter händelsen har varit att samla våra volontärer. Vi har också efter det genomfört paraden.Gick den som planerat?– Paraden har gått väldigt bra. Vi började i lite regn och avslutade i strålande solsken, säger Maria Jern på Skövde Pride.", "title": "Besökare på Skövde Pride misshandlad av NMR"},
{"contents": "– Detta är den största satsning på pensionärer vi gjort någonsin, säger M:s ekonomiskpolitiska talesperson Elisabeth Svantesson.I partiets budgetmotion för 2020 föreslås en skattesänkning på pensioner för 8,8 miljarder kronorDet är dubbelt så mycket jämfört med regeringens föreslagna skattesänkning för pensionärer.Svantesson påpekar också att M:s skatteförslag innebär sänkt skatt för alla pensionärer, medan regeringens förslag gäller för pension över cirka 17 000 kronor i månaden.– Med regeringens förslag får inte de med små marginaler mer i plånboken, säger hon.Enligt partiets egna beräkningar innebär M:s skatteförslag att de med en pension på 13 000–17 000 kronor i månaden skulle få omkring 270 kronor mer i plånboken. För en pensionär med enbart garantipension kan förslaget ge en skattesänkning på upp till 160 kronor, enligt M.– Det här är viktigt av flera anledningar. Det blir mer i plånboken för de med små marginaler. Det är viktigt för att hålla ihop Sverige. Sedan ska det också löna sig att ha arbetat, säger Svantesson.I statens budget för 2019, som byggde på M:s och KD:s förslag, sänktes skatten på pension med fem miljarder. Regeringens budgetproposition innebär för 2020 en skattesänkning med ytterligare 4,3 miljarder kronor.Socialdemokraterna har lovat att skillnaden i skatt på pension och lön ska bort helt under mandatperioden. För det krävs dock ytterligare skattesänkningar.Även Moderaterna har lovat att den så kallade skatteklyftan mellan lön och pension ska bort.– Vårt mål är att ta bort skillnaden helt, säger Svantesson.I M:s budgetmotion föreslås dock även sänkt skatt på arbetsinkomst genom ett nytt jobbskatteavdrag för 15 miljarder kronor.Totalt vill M sänka skatt på inkomster med 32 miljarder 2020. Där ingår sänkt skatt på pension med 8,8 miljarder, ett nytt jobbskatteavdrag med 15 miljarder och slopad värnskatt för 6 miljarder.Svantesson uppger att M i sin budgetmotion även prioriterar satsningar på välfärden.– Om man prioriterar kan man göra både och. Det är viktigt att pensionärer och de som går till jobbet varje dag får mer i plånboken, säger hon.Skattesänkningarna och satsningar på välfärd vill M finansiera bland annat genom besparingar i biståndet, en bidragsreform, lägre kostnader för migrationspolitiken och minskat investeringsstöd för bostadsbyggande.M säger även nej till regeringens förslag på utvecklingstid, en ny variant på det gamla friåret.", "title": "M föreslår 9 miljarder i sänkt pensionsskatt"},
{"contents": "Likvärdighetsbidraget innebär att landets skolhuvudmän delar på flera miljarder kronor i syfte att minska klyftorna mellan skolor och kommuner. De skolhuvudmän som har störst behov får en större andel av bidraget per elev.Men bidraget är villkorat. Kommunen eller den fristående huvudmannen får inte dra ned på sina egna undervisningskostnader samtidigt som de tar emot bidraget. Detta har hittills fått till följd att sju skolhuvudmän, ett företag och sex kommuner, blivit återbetalningsskyldiga. Beslut i fler ärenden väntas inom kort.Och uppföljningarna fortsätter. De huvudmän som nu granskas är kommunerna Ale, Hofors, Hylte, Hudiksvall och Vaggeryd. Vidare de fristående huvudmännen Al-Azharstiftelsen, Bellevueskolan AB, Elma Scool AB, Frihab AB, Global Bridge i Sverige AB, Korallens Friskola AB, Landskrona School of Sports AB, Montemini Hbgs Montessoriskola AB, Safirskolan AB i Göteborg och The Learning Lab i Stockholm AB.– Vi plockar ut huvudmän utifrån den kännedom vi har om deras ekonomiska status. Vi ska vara där det finns en hög risk för att man gjort fel med bidraget. Vi tror alltså att det finns en större risk att dessa huvudmän sänkt sina kostnader, säger enhetschef Andreas Spång vid Skolverket.Vad gäller Al-Azhar har stiftelsen blivit skyldig att betala tillbaka 1,1 miljoner kronor av andra bidrag den fått från Skolverket.Samtidigt som Skolverket gör sina granskningar har myndigheten också påpekat för regeringen att villkoren kan få oönskade effekter.– Det finns en ganska stor oro bland framför allt kommunala huvudmän, kopplad till en väntad lågkonjunktur. De kommuner som måste sänka sina kostnader, därför att de inte har råd med annat, vågar inte söka statsbidraget, säger Andreas Spång.Om kommuner med bättre ekonomi kan fortsätta att ta del av bidraget riskerar detta \"att förstärka ojämlikheten i finansieringen av skolan\", sammanfattade Skolverket i sin utvärdering i augusti.Utbildningsminister Anna Ekström (S) har aviserat att översyn av bidragsvillkoren, men mer än så är inte känt.– Om det blir en ändring av statsbidraget är det är rimligt att tro att det sker först vid årsskiftet, säger Andreas Spång.", "title": "Skolverket bidragsgranskar fler huvudmän"},
{"contents": "SD-ledamoten Stefan Jakobsson lämnade sina politiska uppdrag under 2018 – efter flera avslöjanden från Aftonbladet om hur han utnyttjat skattemedel för privat bruk.I samband med avslöjandet konstaterade partiledaren Jimmie Åkesson att Jakobsson handlat fel och förtroendeskadligt. Men trots detta handplockades Jakobsson till ett nytt jobb. Han är i dag politisk tjänsteman på Sverigedemokraternas riksdagskansli.Nu åtalas Jakobsson för flera bedrägerier.– Jag har åtalat honom för bedrägerier, säger åklagare Joakim Zander.Hur många?– Ja, det är lite svårt att säga, den första åtalspunkten är ett antal taxiresor, 35 taxiresor i Stockholmstrakten. Sen är det ytterligare åtalspunkter som gäller hotellvistelser. En av åtalspunkterna handlar om en privat fest, anordnad av partiledaren Jimmie Åkesson. Flera vittnen bekräftar att det var en helt privat tillställning. Trots det krävde Jakobsson närmare 4 000 kronor i olika ersättningar från riksdagen.Förundersökningen mot Jakobsson inleddes i oktober 2018, efter att hans reseräkningar granskats av Aftonbladet.I januari i år fick Jakobsson en offentlig försvarare i samband med att polisförhör skulle hållas. Det handlade då om upprepade bedrägerier som skulle ha begåtts mellan november 2017 och fram till maj 2018. I samband med förhören delgavs Jakobsson misstanke för brott.Aftonbladet har sökt Jakobsson och hans försvarare, advokat Carlos Costa, för intervjuer.– Han säger att han normalt inte brukar prata med journalister om sina klienter, sa Costas kollega på advokatbyrån tidigare i veckan.Jakobsson vill inte intervjuas, men skrev i onsdags i ett sms till Aftonbladet:“Jag lämnar inga kommentarer under förundersökningen och ber er respektera det.”Det var i Aftonbladets granskning “Maktens kvitton” som det avslöjades hur Jakobsson åkt taxi för närmare 330 000 kronor under förra mandatperioden.Vid ett stort antal tillfällen hade Jakobsson låtit riksdagen betala för privata taxiresor, bland annat till fester och vänner.Han har i efterhand medgett att flera resor som riksdagen har fått stå för har varit privata och begärt att få återbetala.Jakobsson var även på ”konferens” i Sölvesborg med sin sambo och riksdagen ersatte honom för bilresa, traktamenten. I själva verket var det en privat ”glitterfest” anordnad av Jimmie Åkesson.Jakobsson lät även skattebetalarna stå för privata boendekostnader för familjen – och plockade ut flera ersättningar i samband med att han var på en svensexa och ett bröllop.Aftonbladet kunde även avslöja hur Jakobsson låtit skattebetalarna stå för en privat golfweekend utanför Skövde. Jakobsson lät även riksdagen betala golfhotellet och plockade även ut traktamenten och hyrbil.”Vi Sverigedemokrater väljer var vi spenderar våra pengar. Efter en helg här så kan jag garantera er att ni kommer vara nöjda”, skrev Jakobsson på Facebook.Just nu pågår ytterligare tre förundersökningar – efter Aftonbladets granskningar.Efter avslöjandena har det ställts krav på en ny lagstiftning för riksdagsledamöterna – en slags lex ”Maktens kvitton”.► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarnaVill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "SD:s Stefan Jakobsson åtalas efter Aftonbladets granskning"},
{"contents": "Aysha var på väg hem från köpcentret Mall of Scandinavia i Solna, norr om Stockholm när hon tillsammans med sin vän fick syn på ett bråk mellan två personer, ett butiksbiträde och en misstänkt butikstjuv. När bråket blev våldsamt larmade hon polisen eftersom det inte fanns några ordningsvakter inom synhåll.  – I samma stund som jag förklarat vad som hänt för polisen kom ett gäng ordningsvakter till platsen. De grep tag i den misstänkta butikstjuven som blödde och förde bort honom, berättar Aysha för Aftonbladet.  Polisen i telefonen bad Aysha att lämna över sin telefon till en av ordningsvakterna.En av vakterna tog emot telefonen och i väntan på att få tillbaka den kom förbipasserande och undrade om vad som hade hänt. Hon berättade om bråket men möttes då av en annan vakt som sa till henne att hålla tyst och lämna platsen. När hon vägrade kom vakten närmare henne och höjde tonen: – ”Om du inte går härifrån nu så ska du få se vad jag ska göra”, sa vakten, berättar Aysha. Hon förklarade att hon väntade på sin telefon och bad vakten att lämna henne ifred. Vakten grep då tag i hennes högra arm och vred runt den. Han ska sedan ha släpat bort henne en bit och trampat på hennes högra fot.– Jag fick panik, han är en vakt och ska ju skydda mig. Jag gjorde inget fel. Ska jag behöva vara rädd nu och inte våga ingripa när något fel händer? Det är inte så jag vill leva, säger Aysha. Efter händelsen fick Aysha blåmärken och rivsår på armen. Hon har även polisanmält händelsen. Men i brist på bevis lades förundersökningen ner. Hon har inte kunnat äta eller sova efter händelsen och berättar att hon fortfarande har ont i kroppen.  – Jag har tre barn och har inte kunnat leka med dem på grund av smärta i armen. Jag har ställt in jobb och andra saker och mått dåligt, berättar Aysha.   Centrumchefen för Mall of Scandinavia, Sofia Rundström bekräftar att ordningsvakten inte arbetar kvar i köpcentret och att han är under internutredning. Väktarbolaget Nokas ansvarar för ordningsvakterna i köpcentret.– Just nu håller vi på med en intern utredning kring den händelsen för att ta reda på om det begåtts några fel eller inte, säger Mikael Högberg, operativ chef på Nokas. ", "title": "Aysha, 34, blev attackerad av ordningsvakt mitt i köpcentret"},
{"contents": "Aftonbladet har tidigare berättat om Rasha Mkahels, 33, död. I början av augusti åkte hon och maken Khalil in till universitetssjukhuset i Örebro.Paret, från Syrien, blev oroliga när Rasha drabbades av smärta och blödningar. Efter att ha fött med kejsarsnitt uppstod komplikationer med kraftiga blödningar. Barnet överlevde, men inte Rasha. Hon dog en vecka efter förlossningen. – Ingen har kunnat förklara för mig hur det kunde gå så här. En sådan här sak ska inte få ske, och jag vill inte att någon annan ska råka ut för det, har maken Khalil sagt. Maken anmälde sjukhuset till Ivo, inspektionen för vård och omsorg. Delar av sjukhusets internutredning har nu blivit offentlig – och i den riktas hård kritik mot den ansvarige läkaren i samband med vården av Rasha. Ansvarig läkare kritiseras för att ha ”bristande insikt och medicinsk kunskap om bedömning och handläggning av akut sjuk patient”, står det i utredningen, avslöjar NA.Annan personal har upplevt att läkaren inte tog initiativ eller uppvisade ledarskap i den akuta situationen och beskrivit honom som passiv och frånvarande. Sjukhuset uppger att man ska vidta åtgärder för att förhindra att något liknande händer igen. Det är ovanligt att mödrar dör i samband med förlossning i Sverige. Sex kvinnor per år dör i genomsnitt, enligt Uppsala universitet.Chefläkare Rene Bangshöj på Universitetssjukhuset i Örebro har tidigare uttalat sig om fallet Rasha. – Det som hänt är en stor tragedi. Det är oerhört beklagligt, och vårt främsta fokus nu är att ge familjen så bra stöd som möjligt, har han sagt till Aftonbladet.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Läkare kritiseras efter Rashas, 33, död "},
{"contents": "Arbetsmiljöverket ska besöka drygt 1 800 arbetsplatser för att upptäcka kemiska risker i arbetet.– Det är lätt att tänka att det finns risker i stora industrier, men sanningen är att de finns nästan överallt, säger Elin Löfström-Engdahl, projektledare på Arbetsmiljöverket.Svetsrök, motoravgaser, asbest, mjöldamm och damm från lövträd är exempel på kemiska risker som kan leda till sjukdomar och dödsfall på jobbet. Förra året anmäldes 800 arbetssjukdomar av kemiska och biologiska orsaker, samt 200 arbetsolyckor som lett till sjukfrånvaro på grund av farliga ämnen, enligt Arbetsmiljöverket.Inspektionerna sker inom bland annat skogsbruk, skolor och bilverkstäder. Liknande inspektioner genomfördes förra året, då fick mer än åtta av tio arbetsplatser krav på att åtgärda brister i sin hantering av kemiska ämnen.Inspektionerna startar i veckan och är en del av en gemensam EU-insats.", "title": "Kemiska risker på jobbet undersöks"},
{"contents": "✓ Efter hyllade reklamen: Kallar in advokater", "title": "Ny tvist i kampen om mjölk: Vill äga ’pjölk’"},
{"contents": "En man i 20-årsåldern skadades i natt i en skottlossning i ett bostadsområde i Kristianstad. Polisen larmades av flera personer som hört höga smällar och när polisen ryckte ut hittades mannen med en skottskada i ett ben.Han fördes till sjukhus med ambulans och enligt uppgift från Centralsjukhuset i Kristianstad är hans skador lindriga.", "title": "Lindriga skador efter skott i Kristianstad"},
{"contents": "Två kvinnor i 60-årsåldern som var ute och cyklade i maj tog en genväg genom ett militärområde i Skövde. Nu bötfälls de för obehörigt tillträde till skyddsobjekt.Kvinnorna hade inte varit i området på många år, men mindes att man kunde cykla igenom det på den tiden. De tog sig in genom en olåst grind, och trodde att cykelbanan även nu fortsatte över militärområdet. Men på andra sidan av området gick det inte att komma ut.På väg tillbaka mot grinden cyklade kvinnorna vilse och tog kontakt med en militärpolis för att fråga om vägen.Skaraborgs tingsrätt anser att kvinnorna borde ha sett någon av de gula förbudsskyltarna och reagerat på att området var inhägnat, även om en grind stod olåst. De döms att betala 750 kronor var i böter. Rätten anser att dagsböter vore \"alltför strängt\".", "title": "Cyklister får böta för tur på militärområde"},
{"contents": "Barack Obama har publicerat en bild på Twitter där han ses ta i hand med Greta Thunberg i samband med ett möte på hans stiftelse Obama Foundation.Han skriver att hennes generationen kommer att få ”bära en stor del av klimatförändringarna”.”... hon är inte rädd för att driva på verklig handling. Hon förkroppsligar vår vision på Obama Foundation: En framtid formad av unga ledare som hon.”Obama träffade den 16-åriga svenska klimataktivisten i måndags. På stiftelsens hemsida skriver han om hur Greta Thunbergs skolstrejk, som började i liten skala utanför riksdagen, lett till en världsomfattande rörelse som engagerar miljontals unga.”Det är kraften hos unga människor”, skriver han.Ett filmklipp visar en del av mötet.– Du förändrar världen så vi är väldigt glada att ha dig på besök, säger Barack Obama i videon.Greta Thunberg – som även träffade Barack Obama när han var i Sverige i somras – har tagit ett sabbatsår och tillbringar tiden i Nord- och Sydamerika efter att ha korsat Atlanten i segelbåt förra månaden.Hon fortsätter att demonstrera för klimatet på fredagar och har gjort det i både New York och Washington.– Du och jag är ett team, säger Obama och fortsätter:– Känner du till ”fist bumping”? Tror du på ”fist bumping”?– Ja, svarar Greta Thunberg.Sedan slår hon och den förre presidenten ihop sina knutna nävar i en hälsning – och önskar varandra lycka till.Utöver mötet med Barack Obama har Greta Thunberg talat inför amerikanska kongressledamöter i Washington, där två dagar av möten om klimatet inleddes under tisdagen.– Spara era lovord. Vi vill inte ha dem, sa hon efter att senatorn Ed Markey hyllat hennes aktivism, skriver nyhetsbyrån AP.Inte minst om syftet bara är att prata ”utan att göra något åt det”, tillade Thunberg.– Vi vill inte bli hörda. Vi vill att vetenskapen blir hörd.På måndag närvarar Greta Thunberg vid FN:s klimatmöte i New York.", "title": "Obama hyllar Thunberg: ”En av vår planets största förkämpar”"},
{"contents": "✓ Vill varna andra ✓ Totalt nerblodad", "title": "Familjen misstänker: Dog av norska sjukan"},
{"contents": "På fredagen sköts den kände advokaten med flera skott på en adress på Kungsholmen i Stockholm. Samma dag greps den kvinnliga toppjuristen. Under måndagen begärdes hon häktad för anstiftan till mordförsök.Under häktningsförhandlingen i tingsrätten gav kvinnan ett lugnt och självsäkert intryck. Tingsrätten ansåg inte att den bevisning som åklagare Lucas Eriksson lade fram höll, och toppjuristen försattes på fri fot.– Hon är glad för att hon släpptes, berättade hennes advokat Ola Salomonsson efteråt.Men Lucas Eriksson gav sig inte, och överklagade till Svea hovrätt. Han ville att toppjuristen skulle häktas ”i första hand så som på sannolika skäl misstänkt för anstiftan till försök till mord och i andra hand så som på skäligen misstänkt för angivet brott”, enligt dokument som skickats in till hovrätten.”Den utredning som presenterats är tillräcklig för i vart fall skälig misstanke”, går vidare att läsa.Men nu åker åklagaren på ett nytt bakslag – hovrätten beslutar att toppjuristen inte ska häktas. I beslutet står att “Hovrätten instämmer i tingsrättens bedömning att den misstänkte, på den utredning som åklagaren har presenterat, varken kan anses vara på sannolika skäl eller skäligen misstänkt för det brott åklagaren har angett”.– Jag vill inte kommentera det, säger Lucas Eriksson.Är toppjuristen fortfarande misstänkt?– Ja, ett hovrättsbeslut ändrar inte misstankarna. De kvarstår.Vad händer nu i utredningen?– Det har jag inga kommentarer till.I fredags, då polis och ambulans larmades om skjutningen, kunde den skadade advokaten själv berätta om vem han trodde låg bakom skotten – toppjuristen.Mordförsöket beskrivs som kulmen på en flerårig fejd mellan advokaten och toppjuristen, som några dagar före mordförsöket förlorade en rättstvist i Högsta domstolen.Advokaten uppges nu efter omständigheterna må bra.”Hans ambition är att komma tillbaka helt återställd inom en snar framtid”, skriver advokatbyrån där mannen arbetar i ett uttalande.", "title": "Beslut även från hovrätten: Toppjuristen fortsatt fri"},
{"contents": "Frågan har tidigare kommit upp i Piteå kommun och efter en utredning om vad som gäller för terapihundar och liknande har de nu beslutat att förbjuda djur på äldreboenden, skriver Piteå-Tidningen.Sven-Gösta Pettersson (S), ordförande i socialnämnden säger till tidningen att det innebär för mycket ansvar att ta in djur på boendena.– Vi har beslutat att djur inte är tillåtna på våra särskilda boenden för äldre och det är det beslutet som gäller nu.I beslutet skriver socialnämnden att många olika risker ska tas hänsyn till exempelvis allergi, överkänslighet, smitta och smittspridning, fysiska risker och hundrädsla. De fastslår också att huskatt inte bör förekomma på boenden, skriver Piteå-Tidningen. Sven-Gösta Pettersson tycker att det är tråkigt för de äldre eftersom djur kan ha positiva effekter inom vården men menar vidare att det finns andra lösningar.– Robotkatter kanske kan vara ett alternativ, men det får vi se om det blir aktuellt i framtiden, säger han.", "title": "Kommunens beslut: Förbjuder djur på äldreboenden"},
{"contents": "Den fjärde rättegångsdagen inleddes med att Eric Torells mamma Katarina Söderberg fick svara på frågor om sin son. Och främst om den leksakspistol som Eric gick hade i sin hand under dödsskjutningen. Enligt Katarina Söderberg fick Eric leksakspistolen i present när han var fem år. 15 år senare hittade han den i en låda under sängen, tog med sig den när han smet ut från lägenheten klockan 4 på morgonen den 2 augusti 2018. – Han hade slutat med leksaker och ingen i familjen visste om att leksakspistolen fanns där, säger hon.Enligt henne hade Eric inte lekt med pistolen på flera år. När hon ett år tidigare gjorde en storstädning slängdes  mängder av gamla leksaker. Men leksakspistolen fick hon inte med sig. – Uppenbarligen missade jag den. Den låg  olyckligtvis kvar i lådan under sängen. Ingen i familjen visste om att den låg kvar där, säger hon under tingsrättsförhandlingen. Enligt henne var Eric en kille som alltid var snäll, och uppfattade alla människor runt omkring honom som snälla. Särskilt poliser. – Eric tyckte väldigt mycket om poliser. Han träffade poliser vid flera tillfällen och visste att de var snälla. Efter förhöret med Katarina Söderberg förhördes två av de tre poliserna som var först på plats vid dödsskjutningen. Båda sköt även Eric som de ansåg som mycket farlig. De trodde leksakspistolen var ett ”stort och kraftigt vapen”. – Jag ser en person på vägen med ett vapen. Jag ser direkt att det är ett vapen som är större än en pistol, säger en av poliserna. Några minuter senare är polisen av av dem som skjuter Eric Torell. – Det går väldigt fort. Jag väljer att öppna verkanseld. Det skjuts väldigt fort, under en kort tid. När jag ser personen gå ner i marken slutar jag skjuta, säger en polis. Den andre polisen fyller i.– Situationen är extremt pressad och jag tror att han ska skjuta min kollega när han sveper vapnet mot oss. Jag väljer då att skjuta och fortsätter tills han faller till marken och tappar vapnet.Den sistnämnda polisen skjuter uppemot åtta skott på tre sekunder. Enligt polisen siktar han inte. – Det är tveksamt om jag använder mitt korn på pistolen för att sikta. Jag reagerade instinktiv och utövade inte någon form av precisionsskytte. Min avsikt var att träffa mannen, säger polisen. Enligt honom pågår skottlossningen tills dess att Eric Torell ramlade ner på marken med magen neråt. Då hade 25 stycken skott avlossats av de tre poliserna. – Jag hade ingen möjlighet att stanna upp och analysera varje enskilt skott, säger polisen.I nyhetspodden Aftonbladet Daily pratar vi om fallet Eric Torell – och om detaljen som kan avgöra i rätten. ", "title": "Polisen som sköt Eric Torell: Jag siktade inte utan bara sköt "},
{"contents": "I en stor intervju med tidningen Mama berättar prinsessan Madeleine om sina tre graviditeter och om familjelivet i Florida, USA. I intervjun berättar prinsessan att ingen av graviditeterna var planerade.Hon berättar även den dråpliga historien om hur hon skulle överraska maken Chris O’Neill med en hund. –  Han fick ett paket med ett gosedjur som var en hund, och ett kort där det stod ”Grattis, du ska få en till familjemedlem”. Han blev helt kritvit i ansiktet och tappade hakan, ”Va, är du gravid igen?” och jag sa ”Neeej, det är bara en hund!”, säger Madeleine till Mama.Men bara två veckor senare kunde de konstatera att prinsessan Madeleine var gravid och väntade lilla Adrienne. I intervjun berättar hon även om hur det var när brodern prins Carl Philip och prinsessan Sofia gifte sig 2015. Madeleine var då höggravid och skulle föda Nicolas två dagar senare. Under bröllopet i Slottskyrkan var prinsessan redan tre centimeter öppen, avslöjar hon i Mama enligt Expressen. – Så jag satt där i kyrkan och tänkte ”Bara. Inte. Vattnet. Går”, i hela munderingen. Vad gör jag om vattnet går, sitter jag kvar? säger hon. Prinsessan Madeleine och Chris O’Neill gifte sig 2013. De har barnen Leonore, Nicolas och Adrienne. ", "title": "Prinsessan Madeleine: Chris blev kritvit i ansiktet"},
{"contents": "Enligt rapporter från platsen blödde demonstranten, som är en 18-årig student, kraftigt, uppger Sky News, och ska ha tagits hand om på plats av polis och sjukvårdspersonal.Det pågår just nu våldsamma kravaller i Hongkong i samband med att tusentals demonstrerar i protest mot 70-årsfirandet av folkrepubliken Kina. Svartklädda demonstranter rycker stenar ur marken och bygger barrikader på gatorna och polisen svarar med både tårgas och vattenkanoner. – En vattenkanon har precis använts, även tårgas, och en journalist har blivit skadad, säger Sky News reporter Alex Crawford.Protesterna mot regimen har pågått sedan i juni och eskalerade återigen under tisdagen samtidigt som det hålls en stor militärparad för kommunistpartiet i Peking. Polisen i Hongkong gick på tisdagen ut och varnade för en ”väldigt våldsam attack” och har bekräftat att två skarpa varningsskott avlossats efter att de blivit attackerade. I olika kanaler på sociala medier cirkulerar bilder där en blödande demonstrant klagar på bröstsmärtor och får vård på gatan. Mannen ska sedan ha förts till sjukhus, enligt källor till South China Morning Post, och hans tillstånd ska vara kritiskt. En källa till tidningen uppgav under tisdagen att den 18-åriga mannen opereras. Hongkong-polisens talesperson Yolanda Yu bekräftade på tisdagseftermiddagen att en polis, som sagt att han fruktat för sitt liv, sköt mot en folkmassa som närmade sig honom. Kulan träffade 18-åringens vänstra sida av bröstet. I nyhetspodden Aftonbladet Daily pratar vi med Kinaexperten Torbjörn Lodén om bakgrunden till demonstrationerna i Hongkong, och reder ut varför miljoner människor gett sig ut på gatorna. ▪ Lyssna: ► (iPhone) ► Acast ► Spotify", "title": "18-årig student skjuten i bröstet i Hongkong"},
{"contents": "Var polisernas eldgivning motiverad med hänsyn till faran som patrullen upplevde att de stod inför?Det är en av nyckelfrågorna som rätten har att ta ställning till då de ska pröva om de tre åtalade poliserna bröt mot lagen när funktionsnedsatte Eric Torell sköts till döds i augusti förra året.På måndagen avslutades rättegången. Under förmiddagen höll åklagaren Martin Tidén och målsägandebiträdet Tomas Nilsson sina pläderingar. Tidén yrkade på att den polis som sköt det dödande skottet ska dömas till villkorlig dom och dagsböter. För de två andra vill han se enbart bötesstraff. – Jag anser att det är allvarliga misstag som har begåtts, sa åklagaren. – Ett godtagbart handlande hade varit att sluta skjuta när Eric Torell vände ryggen mot poliserna. Då utgjorde han inte längre något hot.Tomas Nilsson, som företräder Eric Torells familj, beskrev det inträffade som en ”oerhörd tragedi”. – Våldet som har använts har varit uppenbart oförsvarligt.Därefter pläderade advokat Thomas Olsson, som försvarar den polis som tjänstgjorde som insatschef. Han sågade åklagarens resonemang på punkt efter punkt. – Jag hör vad åklagaren säger, men jag förstår fortfarande inte vad han menar. – Han menar att min klient borde ha gjort en realistisk hotbildsbedömning om att man riskerade att möta en farlig, beväpnad man. Det vore ju helt felaktigt, utifrån vad vi vet i dag. Senare i utläggningen återkom Olsson till det resonemanget:– Om polisen skulle agera som åklagaren menar, alltså att göra realistiska men felaktiga hotbildsbedömningar, så skulle det blir väldigt svårt att sköta sitt arbete.Advokat Anton Strand företräder polisen som avlossade skottet som dödade Eric Torell. Han vände sig direkt till domaren och nämndemännen i sitt slutanförande.– Oaktat hur rätten ställer sig i ansvarsfrågan så har vi en sällan skådad tragik. – Ni har att pröva den juridiska ansvarsfrågan, ingenting annat. Att det här objektivt sätt blivit fel, det finns det ingen som säger emot.Advokat Thomas Martinsson representerar den andra polisen som öppnade eld. Han var hård i sin kritik av åtalet.– Jag har aldrig tidigare suttit i en huvudförhandling där åklagaren helt saknar bevisning för sina påståenden. Under en kort presskonferens efter rättegångens slut svarade åklagaren Martin Tidén på de hårda orden. – Han säger väl det han ska säga som advokat.Dom i målet meddelas den 3 oktober klockan 14.I nyhetspodden Aftonbladet Daily pratar vi om fallet Eric Torell – och om detaljen som kan avgöra i rätten. Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Hårda ord från advokaten när Eric Torell-rättegången avslutades"},
{"contents": "Journalistik är alltid bäst när den görs på plats. Av reportrar som kan sin stad.  Därför öppnar Aftonbladet i dag en helt ny redaktion i centrala Malmö och en helt egen nyhetssajt för malmöborna. Det blir den första av flera i en större satsning på lokal journalistik. Med lokala röster, lokala startsidor och närvarande reportrar blir det enklare för dig att snabbt bli uppdaterad om vad som händer där du bor. Du får ett nyhetsflöde som angår dig – på ett nytt sätt.Vid större nyhetshändelser har Aftonbladet alltid haft reportrar på plats men det finns mycket annat som händer där du bor som vi nu får får helt andra möjligheter att berätta om.– Vi har sett att vi ibland gett en för ensidig bild av en stad som Malmö. Även om allt vi skrivit varit relevant har den sammanlagda bilden emellanåt blivit alltför dyster och det råder vi bara bot på genom en tydligare närvaro, säger Aftonbladets publisher Lena K Samuelsson.Under ett halvår har Aftonbladet haft ett dedikerat Malmöteam som jobbat med satsningen. Vi har varit på plats, intervjuat polis, representanter från Malmö stad och inte minst många av er som bor i staden.– Jag tycker det är bra. För i dag använder alla sin telefon och kan kolla i den. Vi behöver inte gå till en affär eller gå och köpa en tidning för att kolla vad som händer i Malmö, säger Noor Hussain, som studerar i staden. Tidigare Malmöbon Liselott Klüft Nordström är också positiv.– Jag tror nog folk är intresserade av att läsa mer lokalt och veta vad som händer i stan, säger hon.Varför det?– För det händer så mycket som folk som inte har koll på. Jag bor själv utanför stan och då vill man veta vad som händer i stan. Man tappar begreppet i dag när man inte har tidning på samma sätt.Varför gör vi då detta nu? Svaret är enkelt:  Många av er som läser Aftonbladet vill helt enkelt ha ett tydligare fokus på den lokala bevakningen. Det visar flera undersökningar som vi har gjort. Och eftersom ni är viktiga för oss, lyssnar vi på er. – Lokaltidningarna har inte lyckats bygga sig så starka online utan satsar nu med rätta på prenumerationserbjudandet. Då menar vi att aktörer som Aftonbladet både har ett ansvar och en fantastisk möjlighet att bidra till en bättre nyhetsbevakning, säger Lotta Folcker chef för Aftonbladet Labs.Vår nya redaktion i Malmö är vår första – men inte vår sista. Under hösten fortsätter vi vårt arbete. Vi ses där du bor. ", "title": "Aftonbladet satsar på lokaljournalistik – med start i Malmö"},
{"contents": "I förra mätningen slog Aftonbladet rekord i bland annat den totala räckvidden. Vi når nästan en miljon fler än närmaste konkurrenten Expressen/GT/Kvällsposten.Den senaste Orvestoundersökningen visar att Aftonbladet slår rekord igen. 2 874 000 läser nu tidningen varje dag i mobilen, vilket är en ökning med 22 000  jämfört med senaste mätningen. Även på veckobasis ökar Aftonbladet i mobilen mot sina konkurrenter. I förra mätningen skiljde det bara 147 000 läsare varje vecka – men nu har Aftonbladet dragit ifrån och i den nya mätningen når tidningen 383 000 fler varje vecka än närmaste konkurrenten. – Siffrorna är ett kvitto på att vi gör journalistik som engagerar besökarna. Vi är så klart väldigt glada för varje person som väljer att besöka, och engagera sig i, Aftonbladet. Ett stort tack till er! säger Karin Schmidt Hellsing, redaktionschef på Aftonbladet. Flera av Aftonbladets redaktioner når fler och fler läsare. Så många som läste Sportbladet i februari har det inte varit sedan fotbolls-VM förra året.  Nöjesbladet lästes av rekordmånga, det var en av de bästa månaderna någonsin för redaktionen. – Nöjesbladet hade en stark start på 2019 med flera stora nyhetshändelser, till exempel Melodifestivalen där vi varit nyhetsledande med flera stora avslöjanden där läsarna visade sitt tydliga engagemang med betydligt mer läsning än tidigare år. Extra roligt är att gapet till Expressen nöje ökade under februari, säger Andreas Hansson, tf nöjeschef på Aftonbladet.Flera av Aftonbladets läsare säger att de läser tidningen flera gånger i veckan. Framförallt när det händer något vänder man sig till Aftonbladet. – Jag läser tidningen vid hetsiga händelser, om det är något som har hänt. Aftonbladet känns pålitligt och snabba. Man får bra information, säger Ethiopia Tamrat, 19 år.En av fördelarna med att läsa i mobilen, enligt flera av dem som Aftonbladet talar med är användarvänligheten. – Appen har en tilltalande design och är lätt att använda, säger Maria Eklund.", "title": "Aftonbladet växer – nya rekordsiffror"},
{"contents": "Läkemedelsverket har uppmärksammat att en klinik i Malmö marknadsfört medicinsk cannabis på både sin hemsida och på sin Facebooksida.Företaget har där uttryckt att ”medicinsk cannabis kan vara ett bra alternativ till annan medicinsk behandling” och hänvisar till erfarenheter utomlands. De har även skrivit att de erbjuder individuell bedömning för om medicinsk cannabis kan vara ett bra alternativ till personer med smärtor.Nu meddelar Läkemedelsverket att de förbjuder företaget från att fortsätta marknadsföra medicinsk cannabis. Förbudet är även förenat med ett vite om 150 000 kronor, vilket kan komma att utdömas varje gång företaget överträder förbudet.I beslutet framgår det att Läkemedelsverket tre gånger om kontaktat kliniken angående marknadsföringen, men de har i sin tur menat att de inte bidragit till någon marknadsföring utan bara haft för avsikt att lämna upplysningar till sina patienter.Även om företaget tagit bort specifika Facebookinlägg efter påtryckningar från Läkemedelsverket har inte all marknadsföring försvunnit, vilket nu ligger till grund för förbudet.Enligt Läkemedelsverket har smärtkliniken brutit mot läkemedelslagen då de marknadsfört receptbelagda läkemedel till allmänheten och marknadsfört läkemedel som inte är godkända i Sverige.Det har skett genom att de använt sig av formuleringar som varit avsedda ”att främja förskrivning, leverans, försäljning eller konsumtion av läkemedel” samt då de marknadsfört Sativex som är ett receptbelagt läkemedel och Bediol som inte är ett godkänt läkemedel i Sverige.Förbudet träder i kraft med omedelbar verkan.", "title": "Klinik marknadsförde cannabis till patienter"},
{"contents": "Det var förra året som djurbutikskedjan Arken Zoo införde en möjlighet för sina anställda att få tre dagars betald ledighet om de skaffar hund eller katt. Konceptet kallas för Tasstid och ska ge de anställda en möjlighet att kunna kombinera arbete, fritid och sitt intresse för djur. Införandet anses som väldigt lyckat och därför har företaget bestämt sig för att införa personalförmånen permanent.– Tasstid har varit oerhört uppskattat på Arken Zoo och vi vill nu fortsätta att främja att våra anställda har djur, säger Daniel Pettersson, försäljningschef på Arken Zoo.Josefin Bengtsson, uppfödarkoordinator på Arken Zoo, säger i ett pressmeddelande att hon tycker att det är väldigt bra att de fortsätter med personalförmånen. – Det är en väldigt fin förmån att ha att kunna vara hemma med sitt nya djur. De första dagarna framförallt, ja de första veckorna i hundens eller kattens liv, är väldigt viktiga när man får hem den så att man får en bra relation och en bra start med sitt djur, säger hon.Arken Zoo har över 450 anställda och runt 70 butiker i Sverige.", "title": "Betald ledighet för anställda som skaffar hund eller katt"},
{"contents": "Katalanska fanor och paraplyer i rött gult och blått färgade Barcelonas gator på onsdagen, då Katalonien firade sin nationaldag \"La Diada\". Tiotusentals självständighetslängtande katalaner hörsammade uppmaningen om att samlas i en protest riktad mot Spanien och styret i Madrid, rapporterar nyhetsbyrån Reuters. Bilder visade samtidigt rivna kravallstaket och spridda eldar i delar av staden.De enorma manifestationerna äger rum bara några veckor innan Spaniens högsta domstol meddelar domarna mot flera separatistiska politiker. De står åtalade för bland annat uppror och riskerar upp till 25 års fängelse för sina roller under försöken att uppnå självständighet hösten 2017.Organisatörerna bakom det politiskt färgade firandet hoppas att ilskan över rättsprocessen ska få många anhängare att visa stöd för självständighetssträvan.– Vi är fruktansvärt arga på att nio av våra politiker är fängslade för brottet att låta oss rösta, säger Montserrat Balaguer Selga, en pensionerad sjuksköterska som röstade för självständighet i den kontroversiella omröstningen 2017, till nyhetsbyrån Reuters.\"Det är nödvändigt att ha en gemensam strategi för att uppnå självständighet. Det första steget är att fylla gatorna den 11 september\", skriver självständighetsrörelsen ANC i ett uttalande.Demonstrationen inleddes klockan 17.14 – en blinkning till det årtal då Katalonien förlorade sitt självstyre i det spanska tronföljdskriget – på Plaza de España i centrala Barcelona.Polis blockerade ingången till det katalanska parlamentet när grupper av demonstranter bärande plakat om krav på självständighet närmade sig platsen.Vid tidigare års massdemonstrationer i samband med La Diada har ofta en miljon eller fler slutit upp. Splittringen bland regionens två stora separatistpartier väntas dock göra det svårare att sluta leden i år.Den sittande regionpresidenten Quim Torras parti Tillsammans för Katalonien har manat till konfrontation med Madrid om de tolv åtalade separatistledarna får fällande domar.– Vi skickar ett tydligt budskap: i dag är vårt mål oberoende, sade Torra. Men han fick tala utanför den officiella manifestationen sedan arrangörerna bett politiker att hålla sig borta från huvudscenen.Men koalitionspartnern ERC (Kataloniens republikanska vänster) har i stället öppnat för dialog med centralregeringen som är mindre fientligt inställd till separatisterna sedan socialistpartiet PSOE med premiärminister Pedro Sánchez i spetsen kom till makten förra sommaren.", "title": "Katalanska separatister visar sin styrka"},
{"contents": "Enligt Region Gävleborg besökte det smittade barnet en hälsocentral tisdagen den 3 september och Gävle akutmottagning 9-11 september. Vid det senare tillfället uppstod misstanke om mässling och barnet blev då inlagt. På torsdagen konstaterade regionen att det rör sig om ett bekräftat fall av mässling. – En genomgång av de som kan utsatts för smitta i vården startade omgående onsdag 11 september och kontakt tas nu av vårdpersonal med de som kan ha besökt vården under de timmar som smittrisk kan ha förelegat de olika dagarna, säger Signar Mäkitalo, smittskyddsläkare Region Gävleborg i ett pressmeddelande.Eftersom barnet bland annat även åkt buss kan fler fall av mässling dyka upp, skriver sjukhuset.– Den period som är aktuell utifrån detta kända fall innebär att eventuellt smittade personer kan insjukna 10 september till och med 29 september, förklarar Signar Mäkitalo och fortsätter:– Inom 72 timmar från misstänkt smittillfälle kan vaccination genomföras och inom 6 dagar finns möjlighet att erbjuda gammaglobulin för att påverka sjukdomsbilden om man skulle vara mottaglig och ha blivit smittad. Ett internt meddelande här även gått ut som uppmanar personalen att ha extra koll:”Nya fall kan tänkas uppstå 11-29 september då inkubationstiden kan vara 7-18 dagar. Var uppmärksam på detta”. I nyhetspodden Aftonbladet Daily reder vi ut varför mässlingen ökar – trots att det finns ett effektivt vaccin.   ▪ Lyssna: ►  iPhone ► Acast ► Spotify", "title": "Barn smittat av mässling i Gävle"},
{"contents": "I måndags rastade 36-åriga Madeleine sin hund när hon förföljdes av en okänd man. Han ställde sig med ryggen mot spåret och drog sedan upp huvan på tröjan och ner kepsen för att dölja ansiktet. När Madeleine började springa följde han efter – innan hon skrek och mannen skrämdes. – Det var jätteotäckt. Det tog nästa ett dygn innan jag verkligen förstod vad som hade hänt, och sedan kom chocken över vad som skulle kunna ha hänt, sa Madeleine till Aftonbladet. I onsdags varnade polisen i Vällingby för att flera kvinnor blivit utsatta i löparspåret i Skärvik och vid Lundhagsbadet på Ekerö. I natt tros Ekerömannen ha försökt genomföra en ny attack. Enligt uppgifter till Aftonbladet blev en kvinna överfallen vid 02-tiden under natten mot söndag strax efter att hon  stigit av bussen i centrala Ekerö. Attacken ska ha avbrutits av ett vittne som skrek till och mannen ska ha flytt. Flera patruller kallades till platsen, men ingen greps, enligt Aftonbladets uppgifter. Signalementet på mannen uppges överensstämma med tidigare händelser. Enligt polisen ska Ekerömannen ha tagit tag i kvinnan och samtidigt blottat sig. Händelsen utreds som försök till våldtäkt. ", "title": "Uppgifter: Ny attack av Ekerömannen i natt"},
{"contents": "Hundratals elever och föräldrar samlades vid skolan i Danderyd för att hedra minnet av Peter Plax, 16.Det var på fredagskvällen som en tonårspojke ringde 112 och berättade att han huggit sin vän, Peter, med en yxa.Hans liv stod inte att rädda.Enligt uppgifter till Aftonbladet misstänker polisen att barndomskamraten, som också är 16 år, planerat yxdådet sedan en tid tillbaka.16-åringen har, enligt Aftonbladets källor, uppgett i förhör att han ”kände för att döda någon” efter att ha sett filmklipp på mord som spridits på nätet.Efter att ha kollat på mordfilmerna ska tonåringen ha köpt flera verktyg och tillhyggen, bland annat yxan, i olika butiker, enligt uppgifter till Aftonbladet.På fredagskvällen bestämde tonårspojken sig för att genomföra dådet.Han fyllde först en väska med de nyinköpta föremålen.Därefter började han ringa vänner, enligt egen utsago i förhör.Tonåringen ringde först en vän, som inte svarade på telefonsamtalet.När det första tilltänkta offret inte gick att nå kontaktade han sin barndomskamrat Peter – som svarade på samtalet och sa ja till att följa med på en cykeltur, har pojken berättat i polisförhör.Vännerna cyklade då till en badsjö i Sollentuna. Några hundra meter från vattnet, uppe på en ödslig höjd, lurade han sin vän att inte vara på sin vakt genom att säga att de ska ”göra ett experiment”, enligt egen utsago.Strax därpå tog han fram yxan ur väskan och högg vännen, som föll offer i det som beskrivs som ett vansinnesdåd.Efter att 16-åringen larmat polisen mötte han iskallt upp första patrullen och pekade ut var kroppen låg, vilket Aftonbladet tidigare rapporterat om.Enligt uppgifter till Aftonbladet misstänkte polisen, bland annat på grund av inspirationen av mordfilmerna, att tonåringen kunde fortsätta begå dåd.Ett av skälen till att pojken häktades var att han kunde ”fortsätta sin brottsliga verksamhet”.– Har man gjort sig skyldig till en så pass allvarlig gärning så finns det en sådan risk, det går i vart fall inte att utesluta. Det är inte bara mord man inte kan utesluta, utan även andra brott, säger åklagaren Rickard Wahlqvist.I samband med häktningsförhandlingen beslutade tingsrätten att den tidigare ostraffade 16-åringen ska genomgå en så kallad P7:a, en liten sinnesundersökning.", "title": "Uppgifter: Tonåringen planerade först att döda en annan vän"},
{"contents": "Polisen larmades till en camping i norra Värmland klockan 20.20.Mannen, som är i 25-årsåldern, greps på plats.Han misstänks ha fotograferat en flicka i smyg i en gemensam dusch, men ska ha blivit upptäckt av flickan som själv slog larm.Enligt Aftonbladets uppgifter har mannen först gripits av allmänhet på plats i väntan på polisens ankomst. Hans mobiltelefon ska vara beslagtagen.– Vi har förhört vittnen på platsen, säger Jan Materne.Klockan 7.30 hade den gripne mannen släppts, men han är fortfarande misstänkt för brottet.– Han är frisläppt men brottsrubriceringen kvarstår, säger Jan Materne.", "title": "Man gripen – smygfotade flicka i dusch"},
{"contents": "Flickan, som försvann från Ludvika i söndags, hittades strax efter midnatt, bekräftar polisen.Samtidigt greps en man misstänkt för människorov, en förundersökning som sedan tidigare satts igång i samband med flickans försvinnande. Han var när tillslaget gjordes anhållen i sin frånvaro av åklagare.– Mannen är införd till polisens arrest för inledande förhör, säger Tony Quiroga.Hur mår flickan?– Hon hade inga synliga fysiska skador och ingen har skadats i samband med gripandet. Patrullen bedömde att hon är okej och planen är att hon ska återförenas med anhöriga efter inledande utredningsåtgärder.Senare under onsdagsmorgonen uppgav Tony Quiroga att brottsrubriceringen ändrats:– Han är fortsatt anhållen och misstänks nu för människorov och våldtäkt.Senare ändrades rubriceringen återigen: nu till olaga frihetsberövande och våldtäkt. – Förundersökningen fortsätter med förhör och informationsinhämtning. Inga ytterligare uppgifter kan lämnas under dagen, säger kammaråklagare Birgitta Fernlund i ett pressmeddelande. Enligt uppgifter till Aftonbladet hittades flickan i en lägenhet i Gävle. Vid tillslaget, som utfördes av polisens insatsstyrka, greps en man och fördes in i en polisbil, bevittnade Aftonbladets utsända på plats.Mamman i familjehemmet där flickan bor tog emot beskedet med glädje under natten:– Det känns jättejätteskönt, hon hittades mycket tack vare detektivarbete från oss här hemma och på nätet. Det första jag kommer göra att krama om henne och säga att jag är så glad att vi hittade henne.Enligt uppgift till Aftonbladet hade polisen redan flera timmar tidigare under tisdagskvällen fått kännedom om lägenheten där flickan hittades.Genombrottet kom efter att flickan först gjort en uppdatering i sociala medier där det syntes ett elskåp i bakgrunden – sedan hittades nya spår i sociala medier som ledde till att lägenheten kunde lokaliseras.", "title": "Försvunnen 15-åring hittad – man gripen"},
{"contents": "Under veckan utsattes veterinärkliniken för inbrottet. Bland de mediciner som tjuvarna tog med sig fanns en 1,5 litersflaska med avlivningsmedicin. Nu väljer polisen att gå ut med en varning, för att skydda personer som kan komma i kontakt med vätskan. – Det kommer ut sådana mediciner i bland på gatorna som kan vara farliga. De hamnar bland missbrukare och det är inte säkert att tjuvarna har kunskap om dem, säger Peter Fasth, gruppchef för områdespolisen i Skaraborg, till Skövde Nyheter. I tillräcklig mängd är avlivningsvätskan dödlig även för en människa, enligt polisen. Polisens oro är att missbrukare på gatan kommer i kontakt med medicinen och sedan inte kan kontrollera vad de får. Att nå ut med information till missbrukare är också svårt, enligt Skövde Nyheter. – De kan ta vilka piller som helst. Alla möjliga piller i olika färger. Jag har varit med om en missbrukare som hade med sig kartor med piller för kvinnor med extra stor menstruation och då frågade jag honom om han verkligen hade tänkt sig att äta dem? säger Peter Fasth till tidningen. ", "title": "Polisen varnar: Avlivningsvätska för djur stulet"},
{"contents": "Polisen larmades om skottlossningen klockan 01.27.– En gärningsperson har skjutit in genom ett fönster. En person är träffad, en annan blev touchad och fick ett skotthål i tröjan, säger Torbjörn Roos.Polisen har inlett en förundersökning om försök till mord och den skadade är förd till sjukhus med ambulans. Det finns inga uppgifter om hur allvarliga skadorna är. Polisen vill inledningsvis inte gå in på offrets kön och ålder.– Vi håller vittnesförhör, knackar dörr och har spärrat av för teknisk undersökning, säger Torbjörn Roos.Ingen har gripits, men polisen har flera patruller som spanar i området.Natten mot tisdagen – exakt ett dygn tidigare – träffades en man av fem skott i en identisk skjutning i Karlstad. Då var det ett maskerad gärningsman som stack in handen genom ett öppet lägenhetsfönster och sköt.– Det är för tidigt att säga om det finns ett samband, men vi måste förstås titta på det, säger Torbjörn Roos.– Jag vet inte om gärningsmannen var maskerad även i den nya skjutningen.", "title": "Ny skottlossning genom fönster – en till sjukhus"},
{"contents": "På tisdagseftermiddagen den 26 februari larmades SOS om ett eventuellt drunkningstillbud vid Norrviken i Sollentuna – även känd som “Kärleksudden”.Någon nödställd i vattnet hittades inte men däremot låg en äldre kvinna på stranden. Hon hade en kraftig skallskada och var medvetslös, enligt uppgifter till Aftonbladet.I början av april greps en man misstänkt för brottet. Men han släpptes omgående och har därefter helt avförts från utredningen. Istället riktades misstankarna mot en nu 20-årig man. Sedan slutet av maj har han suttit häktad misstänkt för mordförsök.Offret ska ha varit helt okänd för den misstänkte gärningsmannen. Och den äldre kvinnan ska fortfarande inte ha vaknat efter överfallet, enligt uppgifter till Aftonbladet.– Min klient förnekar brott, och bestrider att han på något sätt har varit inblandad i den gärning som målsäganden har utsatts för. Däremot har han själv efteråt uppträtt på ett sätt som gjort att polisen har behövt ställa vissa frågor till honom. De frågeställningarna har besvarats och han har lämnat adekvata svar, säger advokat Mikael Westerlund.Hur har din klient uppträtt?– Han har själv dragit polisens intresse till sig, vilket gjorde att polisen blev intresserad av honom. Men jag vill inte gå in på detaljer.20-åringen genomgick nyligen en så kallad liten sinnesundersökning. Resultatet visade att han kan ha haft en allvarlig psykisk störning vid tiden för gärningen. “Med tanke på gärningens allvarliga och udda natur rekommenderas en rättspsykiatrisk undersökning för att avgöra eventuell förekomst av allvarlig psykisk störning hos NN”, finns att läsa i dokumenten.Mannen har för frivården berättat om “hjärnspöken” och “tvångstankar” – att han “ena dagen kan vara en person och dagen efter en annan”. Vidare berättade han att han inte brukar prata om tvångstankarna men då han väl har gjort det har han “endast berättat en liten del för att det inte ska verka så allvarligt”.Han är tidigare dömd för mindre allvarlig brottslighet.Åklagare Ewa Tvengström är förtegen om utredningen.– Det är en pågående förundersökning och jag har ingenting att säga om den.Aftonbladet Daily pratar om nätfenomenet Deepfakes, och funderar om de övertygande videoförfalskningarna kan bli ett reellt hot mot valet i USA 2020. Gäst i podden är Computer Swedens chefredaktör Marcus Jerräng▪ Lyssna: ► iTunes (iPhone) ► Acast ► Spotify", "title": "Pensionär brutalt nedslagen vid ”Kärleksudden” – ännu i koma "},
{"contents": "Det var vid 01.23 som polisen fick samtal från sjukhuset.En kvinna hade då lyckats ta sig dit och få hjälp med att larma.En knapp timme tidigare, vid 00.30-tiden, hade hon varit ute och gått vid ett skogsparti i Löten, Uppsala, när hon blev överfallen.– Hon blev överrumplad, nerslagen troligtvis bakifrån och minns ingenting, säger Johan Sohlberg, RLC-befäl vid polisen i region Mitt. Polisen uppger att det var ”helt oprovocerat” och att kvinnan svimmade under attacken.– När hon vaknar upp så märker hon att någon har plockat ut alla hennes grejer ur väskan, men hon hade ingenting av värde så ingenting har blivit stulet.En anmälan om misshandel har nu upprättats och polisen söker tips från personer som var i närheten av Von Bahrska häcken under natten.– Det vore tacksamt om någon har sett något så att vi kan försöka få fram ett signalement. Har du sett eller hört något? Ring 114 14.", "title": "Kvinna avsvimmad efter överfall"},
{"contents": "I dag samlas anhängare av bensinupproret på olika platser i Sverige. Facebookgruppen, som fått över en halv miljon medlemmar på bara några veckor, vill att bensinpriset ska sänkas från närmre 17 kronor per liter till ungefär 12. På en stor parkeringsplats i Barkarby, Järfälla, samlades runt 150 personer som är anslutna till bensinupproret 2.0.En del av dem hade gula västar, en viss blinkning till de gula västarna i Frankrike.– De ville väl också synas, och det vill vi med, säger Therese Bergström som är samordnare för sammankomsten.Hon är flerbarnsmamma och yrkesförare och klarar sig inte utan bilen.– Jag är ensamstående med tre barn och måste ha bil för att klara vardagen. Det hjälper inte att jag jobbar och får en bra lön. Jag betalar både skatt på lönen och på bränslet, säger hon. Deras första demonstration stoppades för att de inte hann få tillstånd. I stället har de ansökt om att tåga till Rosenbad i Stockholm den 31 maj. Men i dag sker inga demonstrationer, utan i stället kallas det för ”sammankomster”, i Stockholm, Umeå, Sundsvall, Örebro, Jönköping, Göteborg, Helsingborg och Karlshamn. – Det är ingen manifestation, utan sammankomster för våra medlemmar. Vi ska träffas för att skapa en mer gedigen sammanhållning i gruppen, säger Janne Berglund  som startade gruppen för en månad sedan.Finansminister Magdalena Andersson menar att de höga priserna inte beror på bensinskatten, utan andra omvärldsfaktorer. Främst nämner hon kombinationen av att kronan är svag och råoljan blivit dyrare.Men stora delar av oppositionen ställer sig bakom, och har startat kampanjer för att sprida uppropet, skriver Svenska Dagbladet. Moderaterna, Sverigedemokraterna, Kristdemokraterna  är de partier som skapat egna kampanjer kring uppropet, enligt Svenska Dagbladet. Den allmännyttiga ideella föreningen Skattebetalarna, som verkar för lägre skatter, har också hoppat på tåget. Den 15 maj bjöd Moderaternas skattepolitiske talesperson Niklas Wykman in Bensinupproret 2.0 att tala i riksdagen. Men några förslag om rejäla skattesänkningar har inte kommit från några av partierna, skriver Svenska Dagbladet. Samtliga partier vill slopa den årliga uppskrivningen av bensinskatten, den så kallade överindexeringen, medan SD även vill ha en lägre reduktionsplikt. Inget av förslagen är nära vad som krävs för att bensinpriset ska minska från dagen 17 kronor till 12 kronor, vilket Bensinupproret 2.0 kräver, enligt Svd.– Partierna kommer gärna med slogans om hur ”hela landet ska leva”, men när man väl kokar ned politiken till intressen, pengar och makt mellan landsdelar vill partier sällan ge extra skatteavdrag för människor som bor i glesbygden, säger statsvetaren Henrik Ekengren Oscarsson till Svd. Det har gått lite mer än en månad sedan Facebookgruppen tog sitt första spadtag i debatten om Bensinpriset. I Barkarby är stämningen god och glad – men bestämd. Alla var där med ett och samma mål: literpriset på bensin skulle inte vara mer än 12 kr. Många av medlemmarna som samlats har fört sin kamp bakom datorn, och uppskattade därför att komma ut och möta likasinnade.Jörgen Hellberg, 44, och Daniel Hedberg, 19 har egenmålade kartongskyltar med sig. De känner sig begränsade av det dyra bensinpriset. – Jag är inte säker på att jag kan ta med barnen och familjen ut på helgerna. Nu har man bara råd att åka fram och tillbaka till jobbet, det är helt fel tycker jag, säger Jörgen Hellberg.Meningsmotståndare skulle säga att det är bra för miljön, att man kör mindre bil? – Det är bara bullshit, ren bullshit. De som är tvungna att använda bilen för att köra fram och tillbaka till jobbet och för att handla – de har inte råd. Det är snart uppe i 18 kr litern. Lilly Gadachy Carijn, 55, har också tagit sig till Barkarby för att ta ställning. – Det är skönt att svenska folket äntligen vågar komma ut och protestera, mot regeringen bland annat.Hur hade ditt liv påverkats av ett lägre bensinpris?– Då hade jag kanske haft råd att köpa en fläskfilé att ha på lördagar istället för att äta en lövbiff. En guldkant på tillvaron, en extra slant över och kanske ha råd att åka på semester –det har man inte nu, säger Lilly Gadachy Carijn. ", "title": "Protester mot bensinpriset: ”Svenska folket vågar äntligen protestera”"},
{"contents": "Vid 09 på fredagsmorgonen inträffade den kraftiga explosionen på Ådalagatan, korsningen Hamngatan, i Linköping.– Vi började få ett stort antal samtal från folk om en kraftig explosion i centrala Linköping, säger Björn Öberg vid polisens ledningscentral.Ett stort pådrag larmades till platsen med många polispatruller, räddningstjänst, nationella bombskyddet och 20 ambulanser.Detonationen ska ha skett utomhus. Polisen arbetar utifrån huvudteorin att brott ligger bakom, även om man inte utesluter att det rör sig om en olycka, säger polisens presstalesperson Åsa Willsund i Aftonbladet TV. Det utreds som allmänfarlig ödeläggelse.Förödelsen vid explosionsplatsen är mycket stor. Fönster och balkonger har även krossats på många hus i närheten.Fredrik Törnkvist, vd för fastighetsägaren Stångåstaden, säger att det ligger 37 lägenheter i den värst drabbade fastigheten. Totalt ligger det 109 lägenheter i den närmaste omgivningen.– Det är många som inte kommer kunna flytta hem ikväll, så kan vi säga, säger Fredrik Törnkvist.Personal från fastighetsbolag finns på plats vid sporthallen i Linköping, för att svara på frågor från folk som är oroliga över sina hem. Det finns även bostadsrättsföreningar som kan ha drabbats.I närheten av explosionen ligger en kommunal förskola. Barnen och personalen på förskolan evakuerades och förblev oskadda, uppger kommunen.När explosionen skedde steg röken mot skyn och många hörde smällen på långt håll. Som Anna Björk, som hörde explosionen på sju kilometers avstånd.Många skadades lindrigt men ingen tycks ha skadats allvarligt. Vid 13-tiden sade Region Östergötland på en presskonferens att två personer fortfarande vårdas på Universitetssjukhuset i Linköping (US).– Initialt var det ett 20-tal lättare skadade som samlades i en buss, och i den bussen gjorde sjukvårdsgruppen en prioritering. Från den blev utfallet tre stycken som fördes till Lasarettet i Motala, säger Kim Berg, medicinskt ansvarig i regionen, och förtsätter:– Sedan gick det tre stycken patienter till US som var prioriterade gula, det vill säga \"lättare skadade\". Det visade sig sedermera att de har splitterskador, sårskador, säger Kim Berg.Universitetssjukhuset i Linköping gick upp i katastrofläge under förmiddagen, bland annat då bilderna från platsen var mycket dramatiska och sjukvården inledningsvis inte kunde ta sig förbi polisens avspärrningar.– Vi tog höjd för antal skadade utifrån den bild vi hade fått av de här husen, som var utblåsta kan man säga. Då hade vi räknat med 20 stycken \"röda\" patienter, det vill säga allvarligt skadade patienter som kräver intensivvård, säger Kim Berg på Region Östergötland.Men så blev alltså inte fallet – ingen har dött och ingen rapporteras vara livshotande skadad.Vittnet Pontus Johansson bor mittemot huset där explosionen inträffade.– Jag stod i duschen och märkte att det skakade till och small. Jag trodde det var huset som satte sig. Det lät mullrande, som åska, fast mer skarpt, säger han till Aftonbladet. Han berättade om pådraget:– Det är rätt mycket kaos, och rätt mycket poliser här utanför. Enligt vittnen som Aftonbladet har pratat med ska smällen ha hörts över stora delar av centrala Linköping. – Jag var en bit från smällen men där jag var skallrade rutorna, säger ett vittne.Flera kvarter runt explosionsplatsen spärrades av för att allmänhet och trafik inte skulle komma in på området.Polisen har upprättat en förundersökning om allmänfarlig ödeläggelse. – Vi har ingen misstänkt och kan inte utesluta att det är en olycka, men arbetar utifrån att det är ett brottslig gärning, säger Åsa Willsund, polisens presstalesperson region Öst i Aftonbladets tv-sändning.Polisen uppger att nationell polis har kännedom om ärendet, men att insatsen leds av region Öst. De har upprättat en särskild händelse, vilket innebär att man går upp i stabsläge.De har inte sagt om det funnits en hotbild mot någon person eller verksamhet i området.– Arbetet går vidare med teknisk undersökning, söka bevis, och så handlar det om ett stort jobb med informationsinhämtning, säger Björn Öberg, polisens presstalesperson.Tipsa! är det enklaste och snabbaste sättet att skicka tips, bilder och video till oss. Du når redaktionen dygnet runt via knappen Tipsa! i Aftonbladet-appen. Aftonbladet garanterar alla tipsare källskydd, en grundlagsskyddad rättighet enligt Tryckfrihetsförordningen. Alla tips skickas krypterade.Du kan också ta kontakt med oss på andra sätt.Mejl: tipsa@aftonbladet.seSMS/MMS: 71000Tipstelefon: 08-411 11 11 Har du ett känsligt tips: Kontakta oss genom Secure Drop Tänk på detta vid en nyhetshändelse: Var aldrig i vägen för räddningspersonal eller polis. Utsätt inte dig själv eller andra för risker. Tänk på den personliga integriteten. Var inte för närgången utan håll dig på behörigt avstånd. ", "title": "Kraftig explosion vid flerfamiljshus i Linköping"},
{"contents": "Polis och ambulans larmades till Orminge i Nacka, öster om Stockholm, klockan 23.30 på lördagskvällen.– Ett vittne hittade en knivskuren man som låg på marken utanför Ormingeskolan, säger Peter Asp, vakthavande befäl vid polisens regionledningscentral.Den unge mannen hade huggits i magen och fördes till sjukhus i ambulanshelikopter. Polisen hade flera patruller i området för att samla in uppgifter från vittnen och genomföra teknisk undersökning. En helikopter deltog i början i spaningarna från luften till en början.En förundersökning om mordförsök är inledd, men ingen är gripen.Enligt uppgift till Aftonbladet opererades den knivhuggne mannen under natten. Innan han togs till sjukhus ville han inte berätta för polisen om vad som hänt.Ytterligare en skadad tonåring dök senare under natten upp på sjukhus i privatbil, skriver polisen på sin hemsida på söndagsmorgonen.Ytterligare en man utsattes för brott vid tillfället, men han behövde inte uppsöka vård.", "title": "Ung man allvarligt skadad efter knivhuggning – ingen gripen"},
{"contents": "Det var den 27 juli som den 29-årige mannen senast sågs vid en bostadsadress i Kiruna.Sedan dess har han varit spårlöst försvunnen. En stor sökinsats har sedan dess försökt hitta 29-åringen, men utan resultat. En vecka efter försvinnandet greps och anhölls tre män i 30-40-årsåldern misstänkta för människorov. Trion häktades senares på sannolika skäl misstänkta för människorov.Enligt källor till Aftonbladet har polisen uppgifter om att 29-åringen haft en skuld till en av männen. När en husrannsakan genomfördes  i en av de misstänktas lägenhet, som misstänks vara brottsplatsen, så säkrades blod i bostaden. Polisen ska även ha fått in uppgifter om att 29-åringen blivit utsatt för ett våldsbrott i lägenheten och sedan bortförd därifrån.På torsdagen kom besked att en kropp påträffats i området runt Parakka, drygt nio mil utanför Kiruna.– Polisen har hittat en kropp och det mesta tyder på att det är den försvunna personen, säger chefsåklagaren Anna Bergström.Enligt uppgifter till Aftonbladet ska kroppen ha varit nedgrävd i en myr. I och med att en kropp har anträffats har åklagaren nu ändrat brottsrubriceringen till mord och brott mot griftefriden. Anhöriga till 29-åringen har underrättas om uppgifterna.", "title": "Försvunnen 29-åring hittad död – trio häktad "},
{"contents": "✓ Uppgifter: Nämnde det på festen✓ Milsvida obebodda skogsområden✓ Tips från privatperson", "title": "Kusliga tipset ledde polisen till myren där 29-åringen hittades"},
{"contents": "För Karolin Hakims vänner ter sig mordet som obegripligt.För Aftonbladet beskriver de henne som omtänksam, ödmjuk och varmhjärtad. Hon var läkare, hade precis avslutat sin AT-tjänstgöring – och hade för några månader sedan blivit mamma.– Hon var extremt lycklig över att vara mamma, och hon var också glad över att det gick så bra på jobbet. Familjen var allt för henne, men hon var också karriärsinriktad och ambitiös, sa  en kamrat tidigare till Aftonbladet.– Hon var väldigt nöjd över var hon befann sig i livet.En annan vän lägger till:– Hon hade ett hjärta av guld. Hon brydde sig verkligen om alla runtomkring.Familjen har nu lämnat sitt godkännande till publicering av namn och bild - så att hon inte förblir anonym.I övrigt vill de för närvarande inte lämna några uttalanden.I nyhetspodden Aftonbladet Daily pratar vi med Manne Gerell om de uppmärksammade morden i Malmö och Vällingby.", "title": "Karolin föll offer för mördarens kulor"},
{"contents": "Mannen ska vara 44 år gammal och kom enligt Kvällsposten till Sverige våren 2018. Senare under sommaren fick han ett svenskt personnummer. Mannen ska ha uppgett sitt namn för polisen, men det är ännu inte helt fastställt vem den mannen är. Därför har NOA, polisens Nationella avdelning, fått i uppgift att göra efterforskningar kring 44-mannens identitet.Enligt uppgifter till Kvällsposten hade mannen tre pass, är bosatt i Malmö och skriven på en adress till en lägenhet som han antas ha hyrt i andra hand.44-åringen sköts i benen vid gripandet på grund av sitt hotfulla beteende. Enligt vittnen ska han ha uppträtt på ett sådant sätt att de känt sig tvingade att larma polis.Mannen anhölls under måndagen misstänkt för grovt olaga hot. När polisen skulle gripa mannen skrek han att han hade skjutvapen och sprängmedel i de två väskor han bar med sig, han ska ha talat engelska. Polisen som avlossade skotten ska ha uppgett att han gjorde det i självförsvar. Han kommer nu att utredas internt.", "title": "Uppgifter till media: Skjutne mannen i Malmö hade tre pass"},
{"contents": "”Det var som att vår son inte räknades, han har inte samma värde”. Det är ett citat i Dagens Nyheter från mamman till den tonårspojke som hittades mördad i Valstas elljusspår i februari i år.Händelsen med den mördade 15-åringen rymmer många historier. En om våld, en om polisens prioriteringar, en om en pappa som i nio dygn letar efter sin försvunna son helt ensam, utan stöd från polisen, socialen eller civilsamhället. Händelsen rymmer även en historia om nyhetsrapportering och närhetsprincipen. Idén om vilka nyheter vi svenskar känner närhet och relaterar till, och vilka händelser man upplever som irrelevanta att berätta, de som aldrig blir nyheter i tidningen.  Det var under en lunchrast, en vanlig skoldag i februari, som 15-åringen försvann spårlöst från sin skola i Märsta. Efter att pojkens pappa anmält honom försvunnen samma dag skulle det alltså dröja ytterligare nio dygn innan han återfanns mördad. Det var en klasskamrat som visade polisen kroppen. Den låg intill ett elljusspår inte långt från skolan där pojkarna hade gemensamma lektioner. Bakgrunden till mordet finns att läsa i Dagens Nyheters nyligen publicerade kartläggning av mordet. Man kan även läsa om fallet i Märstas lokaltidning, sedan tar nyhetsrapporteringen slut. Inga andra nyhetssajter har prioriterat att skriva om händelsen, civilsamhället slöt inte upp för att hjälpa till i sökandet, polisen valde att inte inleda någon sökinsats eftersom man inte misstänkte något brott. Den bedömningen gjorde polisen utan att vidta några som helst åtgärder. Ingen kontrollerade 15-åringens telefon eller bankkort. Ingen kontaktade andra anhöriga eller skolan. Ingenting. En 15-årig pojke anmäls försvunnen och ingen gör någonting. Utom en ensam pappa som går och går, samma runda i dagarna nio. Letar efter sin son på tågperronger och i skogen. Helt utan stöd från någon.   Vid tidigare fall när barn försvinner i Sverige känns det som att alla vill hjälpa till. Privatpersoner tipsar medierna och polisen, folk ger sig ut och går skallgång genom skogar och bostadsområden. Ett försvunnet barn blir på något sätt allas barn, så som det ska vara. Man ska känna ett kollektivt ansvar över barn, man ska vilja hjälpa till och hitta svar. Man ska känna medlidande med familjen och om det värsta händer, att barnet återfinns men inte längre är vid liv, då ska hela landet sörja. Varför var det ingen som brydde sig om 15-åringen? Nyhetschefer uppskattar kanske inte att svenskar känner närhet till händelsen? Till pojken? Varje dag matas vi med en uppsjö av nyheter från USA. Det kan kännas som att vad som helst som händer i USA kvalar in i nyhetsvärderingen. Märkligt nog så funkar närhetsprincipen så att nyheter från andra sidan Atlanten känns mer relevanta och nära än något som händer i Stockholmsförorten Märsta. Jag tolkar detta som en produkt av hur rekryteringen ser ut till våra svenska mediehus. Vem värderar närheten? Vem kan relatera och vara med och avgöra vilka historier läsaren ska relatera till? Vilka historier blir stora och vilka personer förbisedda? Vem räknas och vem har inte samma värde? En berättelse om en mördad 15-årig pojke kan gå till historien – eller bli bortglömd. Det är människorna som värderar nyheterna som avgör hur det ska bli.  ”Det var som att vår son inte räknades, han har inte samma värde”. Mammans hjärtskärande ord rymmer på så sätt en brutal sanning. Eftersom ingen deltog i letandet, ingen misstanke om brott väcktes, ingen skrev om händelsen, ingen gjorde någonting – då är det som att inget egentligen hade hänt. Inget som räknades? Inget av värde?En historia som utspelar sig på det här anmärkningsvärda sättet får inte kastas bort med gårdagens tidning. Det är många som borde dra lärdom av 15-åringens död. Som polisen genom sitt misslyckade arbete. Som nyhetsredaktionerna som struntade i att skriva om händelsen.", "title": "En pojke anmäls försvunnen – och ingen gör någonting"},
{"contents": "Polisen larmades om våldsbrottet i Sandviken klockan 23.15 på söndagskvällen. En man i 40-årsåldern hade blivit överfallen i tunneln under Västerleden i området Björksätra.– Det är två maskerade gärningsmän med stickvapen. De högg honom flera gånger mot kroppen och flydde till fots, säger Ivan Åslund, befäl vid polisens regionledningscentral.Mannen fördes till sjukhus med ambulans, men klarade sig utan livshotande skador.– Han är förhörd, liksom flera av hans anhöriga som också blev vittnen till händelsen. Det har tagit lite tid att reda eftersom vi behövt hjälp av tolk. Brottsrubriceringen är grov misshandel, säger Ivan Åslund.Offret och hans anhöriga ser ingen förklaring till attacken och kände inte igen gärningsmännen.Polisen utesluter inte hatbrott.– Vi tittar alltid efter hatbrottsmotiv i och med att det är utländska personer, men det finns inga aktiva ingångsvärden på det, säger Ivan Åslund.", "title": "Höggs flera gånger av maskerade män"},
{"contents": "Klockan 12.34 på tisdagen larmades polis, ambulans och räddningstjänst till en busshållplats i Lomma, norr om Malmö, efter att SOS fått larm om en påkörd person.– Där anträffades ett skadat barn, en flicka. Hon förs med ambulans till sjukhus och jag vet inte hur skadorna ser ut, säger Katarina Rusin, polisens presstalesperson.Bilisten som tros ha kört på den femåriga flickan smet från platsen innan polisen kom dit.– Vi söker bilisten som vi tror avvikit från platsen, säger Katarina Rusin.Polisen söker nu efter bilen – men också vittnen som kan ha sett bilen som kört på flickan.– Vi söker en kombi med skador i fronten som ska ha varit inblandad. Så om man har vittnesuppgifter om det eller har sett exempelvis registreringsnumret får man gärna höra av sig, säger Rusin.Vid klockan 15.30-tiden befann sig polisen på sjukhuset där flickan vårdas, tillsammans med hennes mamma.Enligt region Skåne har flickan lindriga skador.", "title": "Flicka påkörd vid busshållplats – bilist smet från platsen"},
{"contents": "12-årige Mahmoud försvann vid 17.30-tiden på lördagen.Han var på väg till en fotbollsplan i Ösbyområdet, på Värmdö, tillsammans med en anhörig.Den anhöriga gick för en kort stund in i en butik, och när hon kom ut igen var Mahmoud försvunnen.En stor sökinsats inleddes.På måndagskvällen hittades en kropp i sökandet efter 12-åringen.– Vi har ett ärende där man hittat en avliden person i vattnet i Gustavsberg, jag kan inte kommentera mer än så, säger Eva Nilsson, presstalesperson på polisen i Stockholms län.Senare vid 22.30-tiden bekräftade polisen att personen är ”den unga pojke som anmäldes som försvunnen i Gustavsberg under lördagskvällen”.Eftersom polisen inte kunnat fastställa dödsorsaken har man rutinmässigt inlett en förundersökning om misstänkt mord.Fyndplatsen spärrades av för en teknisk undersökning.– Vi har fått en makalös hjälp från allmänheten som ställt upp och hjälpt till att leta efter Mahmoud, det har varit helt sanslöst och vi är otroligt tacksamma, säger Klemens Andersson, sökinsatsens operativa chef på organisationen Missing People Sweden.Pojkens anhöriga är underrättade.", "title": "Mahmoud, 12, hittad död efter sökinsats"},
{"contents": "Lena Nyborg, 42, från Tranås vaknade upp på måndag morgon och fick en klump i magen när hon öppnade sin e-post. I inkorgen fick hon syn på ett mejl från en okänd avsändare med ämnesraden ”Ditt liv är i fara”. – Jag blev så häpen och tänkte vad i ”helskotta är det här?” berättar Lena. Mejlet kommer från ett ”gäng som specialiserar sig på kidnappning och utpressning” och som varnar för att Lena befinner sig i fara – och kräver 2 000 amerikanska dollar i bitcoin. – De hotade med att kidnappa mig om jag inte betalade in den här lösensumman, säger Lena. Initialt så förstod inte Lena hur hon skulle reagera. – Först så blev jag rädd. Jag var nyvaken och förstod inte vilka de var och vad de ville. Efter att hon vaknat till och läst igenom mejlet noggrannt upptäckte hon stavfel och grammatiska fel. Lena tolkade mejlet som att det var översatt från ett annat språk. Det var då hon kunde andas ut och förstå att det rörde sig om en bluff. Hon gick ut med informationen på sina sociala medier och fick det bekräftat för sig när andra skrev att de fått samma mejl. – Det är skrämmande att det finns folk som gör så här. Man behöver förmedla det här och varna andra. Jag hoppas verkligen inte att någon går på att betala de här pengarna, säger Lena. Flera läsare har hört av sig till Aftonbladet och berättat att de fått exakt samma mejl. Aftonbladet har pratat med Jan Olsson, kriminalkommissarie på Nationellt it-brottscentrum som berättar att polisen går ut med en varning under måndag eftermiddag. – Det här är ett bluffmejl som man inte ska gå på, ett så kallat ”utpressningsmejl”. Men i det här fallet har man tagit det ett steg längre eftersom man hotar med att kidnappa någon. Polisen befarar att hundratals har drabbats av bluffen och att många av dem kan få för sig att betala på grund av rädsla. Han uppmanar människor som fått mejlet att anmäla det till polisen. – Vi går ut med informationen om den nya vågen av utpressningsmejl eftersom vi uppskattar att många drabbas och vill förhindra att så många som möjligt betalar de här summorna, säger Olsson. Här kan du få mer information från polisen om hur du ska gå tillväga om du drabbats.", "title": "Nya bluffen: Hotar med kidnappning"},
{"contents": "✓ Systersonen: ”Jag är säker på att jag såg Gert-Inge”", "title": "Systersonen: Säker på att jag såg Gert-Inge"},
{"contents": "Det var vid 01-tiden som polisen ryckte ut till Karnebåtfestivalen i Valdemarsvik.Där hade två män i 25-årsåldern då blivit knivhuggna i bålen.– Männen är förda till sjukhus och är allvarligt skadade, säger Mikael Ericson, vakthavande befäl vid polisen i region Öst.Polisen har spärrat av brottsplatsen för en teknisk undersökning och har gripit en 21-årig man.– Han är misstänkt för försök till mord.I nuläget är det oklart om de inblandade känner varandra sedan tidigare.", "title": "Män knivskurna på festival"},
{"contents": "Hotellet Alcudia Pins på Mallorca är ett populärt semesterparadis för barnfamiljer.Under förmiddagen fylldes poolen som vanligt med badglada semesterfirare. Men plötsligt började en treårig pojke från Sverige att skrika.Han hade stuckit in handen i poolens utsugsrör. Men hela armen sögs in och fastnade.– Det var omöjligt att få loss honom. Först försökte personalen men när de inte lyckades ringde de ambulans och räddningstjänst, säger vittnet Dennis som var vid poolen när olyckan hände.Halva poolen spärrades av och till och med Bamse från Tui:s Bamseklubb hjälpte till med att få ut pojkens arm.– Bamsefiguren slet av sig dräkten och försökte också få loss honom, säger Dennis.Efter närmare tre timmar sågades röret loss från poolen, och därefter lyckades man separera armen från röret.– Han var jätteledsen, men det var många där som försökte trösta honom, säger Dennis.Enligt Tui mår pojken och hans familj trots omständigheterna bra och är kvar på hotellet. Det här är första gången någon fastnat i poolen med hela armen, enligt Tui. – Vi har aldrig varit med om det här tidigare. Vi kommer såklart utreda om det är några åtgärder vi behöver göra. Säkerhet är väldigt viktigt för oss, säger Annika Nilsson på Tui:s pressjour.Kommer barnet få någon kompensation?– Den kommunikationen förs mellan Tui och den berörda familjen.", "title": "Treåring fastnade i pool i flera timmar"},
{"contents": "Larmet om våldsbrottet i centrala Kristianstad kom in klockan 11.20.– Det har varit flera skadade. Vi har spärrat av ett område där vi genomsökt fastigheter. Just nu håller vi vittnesförhör för att få en klar bild av vad det är som har hänt, sade Patric Fors vid polisens ledningscentral inledningsvis.Någon form av tillhygge ska ha använts, uppger polisen.Fyra personer har förts till sjukhus och det har varit ytterligare ambulanser på plats.– Det jag vet är att personerna ska ha varit vakna och talbara, säger Patric Fors.Enligt Aftonbladets uppgifter skadades en polis i samband med insatsen.Aftonbladet har talat med en boende i området. Det började med att någon skrek.– Jag trodde att det var ett lägenhetsbråk men det verkar vara något mycket ”större” så att säga, för det är fortfarande många polispatruller kvar. Men en man har blivit allvarligt misshandlad inne i en lägenhet. Det kom en förövare utifrån.Polisen uppger att det även varit ett händelseförlopp ute på gatan. Vittnet säger till Aftonbladet att en naken man har sprungit på platsen. Och att ett barn ska ha hamnat i händelsen.– Jag hörde att det var ett väldigt tumult, men kunde inte se riktigt vad som hände. Däremot såg jag att ett litet barn som blev chockat och leddes bort till en ambulans, och är troligtvis en av de som blev förd till sjukhus.Vid 14.30 var uppåt tio polisbilar kvar på platsen, enligt vittnet. Hundpatrull var också på plats.Enligt uppgifter till Aftonbladet ska två nakna män vara inblandade, som ska ha sprungit på ett tak. Minst en av dem uppges ha skadats och det ska ha varit en kniv inblandad.Polisen är fåordig om händelseförloppet.– Denna händelse har utspelat sig delvis utomhus, på norra delen av J H Dahlsgatan. Vi har genomsökt fastigheter, det är oklart vad detta har gett. Detta är fortfarande en pågående händelse, det är som ett jättestort pussel där vi ska försöka få en klar bild av vad som hänt, säger polisens presstalesperson Patric Fors.Senare på kvällen meddelade polisen att två personer frihetsberövades, varav den ena visade sig vara målsägande. Fyra personer fördes till sjukhus, och en av de skadade är den misstänkta gärningsmannen.", "title": "Stor polisinsats efter våldsbrott med nakna män"},
{"contents": "Larmet kom till polisen klockan 00.18 under natten till tisdagen. En ensam gärningsman hade då med kniv attackerat flera personer i en by utanför Trelleborg.– Vi fick in larmet om att tre personer har hittats skadade ute på gatan. Och när vi kom fram verifieras de uppgifterna och samtliga fördes till sjukhus, säger Christian Hakesjö, yttre befäl på polisen i södra Skåne. Dådet ska ha skett utomhus. Enligt polisen har gärningsmannen använt en kniv. Skadeläget betecknades först som allvarligt för två av de drabbade och i ett fall var skadeläget kritiskt. Under tisdagsförmiddagen meddelade polisen att kvinnan ska ha fått allvarliga skador, medan tonårspojkarna har skadats lindrigt.– Det handlar om en kvinna i 40-årsåldern och två tonårspojkar, säger Filip Annas, presstalesperson vid polisregion Syd.Polisen har spärrat av gatan där personerna hittades. Kriminaltekniker genomförde under natten en brottsplatsundersökning.En man i 50-årsåldern greps senare i en närliggande by. Han har anhållits misstänkt för två fall av försök till mord, och ett fall av grov misshandel.Mannen nekar till brott, enligt polisen.Det är enligt polisen oklart varför mannen ska ha attackerat personerna.– Det är det de försöker få reda på just nu, säger Mikael Lindh, vakthavande befäl i polisregion Syd.", "title": "Kvinna och två ungdomar knivskurna – man anhållen för mordförsök"},
{"contents": "Strax efter klockan 13 på söndag ringde flera personer Gotlandspolisen.Mitt på dagen, i en hängmatta i en lekpark, hade ett par samlag.– En av personerna som ringde till polisen berättade att hen försökt få dem att sluta, vilket är bra att man försöker påpeka till andra i sin omgivning att det inte är det bästa stället att ha samlag på, säger Towe Hägg på polisens ledningscentral.Men paret fortsatte, och polisen blev tvungna att skicka ut en patrull till platsen.Mannen omhändertogs för att ha varit för berusad, och kvinnan avlägsnades från området.Polisen beskriver händelsen som ovanlig.– Att vi får samtal att personer har samlag händer då och då, jag har dock aldrig varit med om att det skett dagtid och i en lekpark när barn och vuxna befinner sig där, säger Towe Hägg.– Ibland kontrollerar vi bilar som står konstigt till och det visar sig att det pågår samlag. Men det är första gången jag hör att det pågår samlag dagtid i en lekpark.Polisen upprättade en anmälan om ofredande.", "title": "Polisen fick rycka ut till pågående samlag – i lekpark"},
{"contents": "Larmet inkom vid klockan 15.05 på lördagen.Polisen ryckte då ut till en lägenhet i stadsdelen Angered i nordöstra Göteborg efter samtal om ett bråk i en lägenhet.En kvinna ska där ha misshandlats och när polispatrullen kom till platsen gick gärningsmannen, som är i 50-årsåldern, till attack.– Han knivhögg en polisman i trapphuset, säger Peter Adlersson, presstalesperson vid polisen i region Väst.Polismannen fördes till sjukhus med skador som inte ska vara livshotande.I tumultet så sköts gärningsmannen av polis.– Då avlossar kollegan verkanseld som träffar den misstänkte i överkroppen, säger Peter Adlersson.Han vill inte gå in på hur många skott som avlossats.– Det kommer att utredas av särskilda åklagarkammaren.Den skjutne mannen fördes också till sjukhus.Han var allvarligt skadad men vaken när han lämnade Angered.Även den misshandlade kvinnan vårdas under lördagen på sjukhus med allvarliga skador.– Hon har en del skador.Efter insatsen spärrades platsen av för en teknisk undersökning.– Vi har inlett en förundersökning gällande försök till mord, men det kan tillkomma fler saker.Klas Johansson är regionpolischef och kommenterar händelsen på polisens hemsida:– Detta visar vilka extremt svåra situationer våra poliser kan utsättas för. Mina tankar går till poliserna som var på platsen och främst till vår skadade kollega, säger han.Även rikspolischef Anders Thornberg uttalar sig nu:– Jag ser mycket allvarligt på det inträffade och mina tankar går till vår skadade kollega, dennes familj, anhöriga och kollegor som var på plats. Händelser som denna visar vikten av att vi fortsätter arbetet för att stärka säkerheten för polisanställda, säger Thornberg.", "title": "Polisman knivhuggen – gärningsman skjuten"},
{"contents": "Larmet inkom klockan 23.01.– Vi har ett ärende med ett jaktlag, men det är lite oklart vad som har hänt. En jägare verkar vara skadad, sa Rickard Lundqvist, presstalesperson vid polisen i region Syd, kort efteråt.Senare uppger polisen på sin hemsida att en jägare skottskadats.”Det var en annan person som deltog i jakten som avlossade skottet”, skriver polisen.Den skadade jägaren träffades i benet och är förd till sjukhus.– Det har varit vildsvinsjakt och jägaren är allvarligt skadad, men inte livshotande. Han är träffad i benet, men jag kan inte precisera exakt var, säger vakthavande polisbefäl Magnus Lefèvre.Händelsen utreds nu som vållande till kroppsskada.– Vi har inte kunnat höra de inblandade personerna fullt ut, men det var inte medvetet, säger Magnus Lefèvre.", "title": "Jägare allvarligt skottskadad i Växjö"},
{"contents": "Larmet om en explosion i ett industriområde i stadens norra delar kom vid 02.45-tiden under natten mot onsdagen. – Många personer ringde oss på 112. Det ska initialt ha varit någon form av explosion, säger Mia Lorén, teamledare på SOS Alarm.En man som jobbar i närheten kände tryckvågen in i fabriken.– Jag trodde först det var åskan som slagit ner. Våra branddörrar slog igen och det kändes i kroppen. Jag kollade ut och såg att det brann och ringde 112, säger han.Enligt polisen är det en strippklubb som ligger på adressen. – Stället heter ”Efter Två” och ligger i lokalen. Vi har en stab igång som nu arbetar med det här ärendet separat, säger  Tommy Lindh vid polisen i Region Bergslagen. När räddningstjänst, polis och ambulans kom fram härjade en fullt utvecklad brand i lokalen.– Branden är under kontroll och man bedömer att det inte finns någon större spridningsrisk, säger Mia Lorén.Enligt Nerikes Allehanda söker bombskyddet efter ytterligare en sprängladdning och området kommer vara avspärrat under hela onsdagen. Polisen arbetshypotes är att kriminella gäng är inblandande. – Att det kommer visa sig att det kommer röra sig om kriminella gäng, så mycket kan vi misstänka, säger Jörgen Jansson, polisinspektör, till Nerikes Allehanda. Händelsen rubriceras som allmänfarlig ödeläggelse. Det finns inga uppgifter om skadade personer, men polisen utesluter inte att någon skadats.– Vi har inte haft möjlighet att undersöka det, säger Tony Quiroga.Nationella bombskyddet från Stockholm är på plats i Örebro för att undersöka platsen och vad det är som exploderat. En omfattande avspärrning har gjorts för att säkra platsen.– Det pågår just nu en ganska stor polisinsats i området och valda delar av Örebro. Just nu handlar det om att säkerställa att inga intilliggande fastigheter skadats och begränsa för allmänheten, säger Tony Quiroga.För att få tillgång till polisens alla resurser har polisregion Bergslagen inlett en särskild händelse.I lokalen har det tidigare legat en klubb och platsen är välkänd av polisen.Ser ni några kopplingar till organiserad brottslighet?– Det vill jag inte yttra mig om just nu, säger Tony Quiroga.Explosionen hördes över stora delar av Örebro.– Jag vaknade av smällen. Det var en kraftig smäll så att rutorna trycktes in, säger en person till Aftonbladet.", "title": "Explosion på strippklubb i Örebro"},
{"contents": "✓ Kopplingar till gängkriminella ✓ ”Familjerna kallade till Danmark”", "title": "Här flyr mördarna efter dubbelmordet "},
{"contents": "Mannen är kriminellt belastad och dömd för grova brott", "title": "”Det var mig de var ute efter, inte henne”"},
{"contents": "Hotet framfördes i juni 2017. I ett inlägg på Twitter uppmanade mannen Martin Schori att dra tillbaka en artikel innan månadens slut, annars ”kommer helvetet till dig”. Han uppmanade också Schori att gömma sig i en bunker.”Hoppas du läser detta, hoppas det är nervöst också. Borde vara”, skrev mannen.Vänersborgs tingsrätt dömer den 26-årige mannen till 50 dagsböter à 140 kronor för olaga hot.Tingsrätten anser inte att kränkningen är tillräckligt allvarlig för att ersättning ska utgå. Därför avslås skadeståndsyrkandet.Enligt tingrätten är det bevisat ”att meddelandena var ägnade att framkalla allvarlig fruktan”.Mannen har erkänt att han framfört hotet. Han har berättat att han mådde dåligt vid tillfället och att han förstår att det han skrev var obehagligt och hotfullt.– Det känns bra att rättsväsendet tar den här typen av händelser på allvar. Det är viktigt att vi kan göra vårt jobb utan att människor försöker tysta oss, säger Martin Schori om domen.", "title": "Man döms för hot mot Aftonbladets Martin Schori"},
{"contents": "Det var på onsdagsmorgonen som en kropp hittades i vattnet i Strömsund. Strax efteråt meddelade polisen att personen i fråga var avliden, och att man misstänker att det är Lucas, 19, som försvann i september 2018. – Ingen säker identifiering har kunnat göras i nuläget men det mesta talar för det. En obduktion kommer att göras för att ta reda på dödsorsaken. I nuläget finns det ingenting omedelbart som pekar på att brott ha begåtts, säger Peder Johnson vid polisens ledningscentral. Det var en fredagskväll i september 2018 som en granne såg hur 19-årige Lucas stod på sin garageuppfart i Strömsund i Jämtlands län. – Grannen pratade med Lucas och tyckte inte det var något konstigt med honom, har Lucas mamma tidigare berättat för Aftonbladet.Sedan dess har Lucas varit spårlöst försvunnen.Beskedet att det troligtvis är sonen som hittades i vattnet på onsdagsmorgonen är delvis en chock men också en lättnad för familjen. – Det är på två vis på något sätt. Vi har ju levt i ovisshet i nio månader. Om det nu är han, vilket de inte är helt säkra på än, så är det ju på något sätt ett avslut även om det är helt fruktansvärt, säger mamman till Aftonbladet. – Men förhoppningsvis får vi nu reda på vad som har hänt. Lucas familj har godkänt att Aftonbladet publicerar namn och bild. Senare bekräftades det att den återfunna kroppen tillhörde Lucas. ", "title": "Man hittad död i vattnet – tros vara Lucas, 19 år"},
{"contents": "Första larmet inkom vid klockan 01.39.Kort efter det hörde flera läsare av sig till Aftonbladet och vittnade om en kraftig detonation. Smällen hade då hörts i flera delar av Stockholm.Räddningstjänsten åkte ut från flera stationer och finns under natten och tidig fredagsmorgon på plats i Solna.– Vi har ett 30-tal brandmän där, säger Tony Frank, ledningsbefäl vid Storstockholms brandförsvar.– Det har varit en explosion i en fristående byggnad och nu har vi en brand som vi bekämpar. Det ska finns gas i huset. Vi har fått en jäkla massa samtal.Vid 04-tiden är branden släckt.Även polisen har larmats till Solna där det nu är avspärrat.– Just nu ser vi till att räddningstjänsten får jobba ostört eftersom det brinner, sa Mikael Pettersson, vakthavande befäl vid Stockholmspolisen, inledningsvis.Han uppgav då att det är någon form av grillkiosk som exploderat. – Vi har inga rapporter om personskador.På bilder som Aftonbladet tagit del av kan man se hur lågor slår ut och hur bråte ligger på marken. Av det som en gång var en grillkiosk finns knappt något kvar.– Det var en jättehög smäll. Jag trodde att mina fönsterrutor skulle gå sönder, säger ett vittne till Aftonbladet.Polisen har inlett en förundersökning om allmänfarlig ödeläggelse.– Vi arbetar med avspärrningarna som är ordentliga och vi förhör ett antal vittnen på platsen. Sedan, när akutfasen är över, kommer tekniker och nationella bombskyddet ta vid, säger Ola Österling, presstalesperson vid Stockholmspolisen.Räddningstjänsten uppger att Industrivägen kommer vara avstängd under morgonen.– Det är konstaterat att det har funnits gasoltuber i kiosken. Nu kontrollerar vi runt omkring. På huset som ligger bredvid har flera rutor gått sönder, säger Henrik Jynnesjö, ledningsoperatör vid Storstockholms brandförsvar.I samband med den kraftiga denotationen har fragment från gatuköket spridit sig över ett stort område. Polisen räknar därför med att avspärrningarna består under fredagsmorgonen och förmiddagen. Det påverkar busstrafiken och biltrafiken då stora delar av Industrivägen, Solnavägen och Solna Kyrkväg kommer att hållas avspärrade. – Vi jobbar för fullt för att kunna minska avspärrningarna kring området.  Förhoppningen är att vi under förmiddagen ska kunna öppna upp och släppa på trafik igen, säger Per Fahlström vid polisen.Händelsen har även resulterat i att en förskola som ligger innanför avspärrningarna håller stängt under fredagen.Nu söker polisen efter vittnen som har gjort observationer både innan, under och efter detonationen. Den som har iakttagelser att dela med sig av uppmanas att höra av sig via tipstelefonen; 114 14 eller kontaktformulär.Kring lunch meddelar polisen på sin hemsida att samtliga avspärrningar som har påverkat såväl fordonstrafik som gångtrafik är hävda. Det är dock en liten avspärrning kring objektet som detonerat. Denna avspärrning ska dock inte påverka allmänheten.", "title": "Kraftig explosion i Solna"},
{"contents": "Larmet kom in till SOS Alarm klockan 01.16. Någonting hade då exploderat vid en entré till flerfamiljshus på von Rosens väg i Rosengård i Malmö.– Det verkar som att det har skett någon form av explosion i anslutning till ett flerfamiljshus. Entrén är delvis förstörd, säger Gustaf Sandell, inre befäl på räddningstjänsten tidigt på onsdagsmorgonen. Smällen hördes över stora delar av Malmö.– Den var kraftig, vi fick väldigt många samtal, säger Tommy Bengtsson, vakthavande befäl vid polisens regionledningscentral.Inne i huset vaknade flera familjer av smällen.– Alla gick ner och kollade. Det var rökfyllt upp till fjärde våningen. Det var ingen brand men det var rök, säger en person som bor i huset.Vittnet  fortsätter:– Hela porten är förstörd ända in till hissen. Det är glasbitar och metallbitar om gjort hål i hissen fem meter bort.Enligt polisen har ingen person skadats av explosionen. Under morgonen spärrades området av och polisen har inlett en förundersökning om allmänfarlig ödeläggelse, men ingen är gripen.Nationella bombskyddet och kriminaltekniker larmades till platsen, skriver polisen på sin hemsida.Polisen har även förhört vittnen och kontrollerat övervakningskameror som finns i området.Detonationen inträffade bara ett dygn efter att två explosioner drabbade Malmö under natten till tisdagen.Det senaste åren har flera liknande bombdåd inträffat vid entréer till bostadshus i staden. Polisen har fått rutin på att hantera den stora mängd larmsamtal som kommer när smällar ekar över staden.– Till slut brukar det höra av sig någon som faktiskt ser var det har inträffat. Men ibland kan det ta tid att hitta rätt, säger Tommy Bengtsson.Under onsdagsmorgonen kommenterade justitieminister Morgan Johansson (S) den senaste tidens explosioner och sprängningar i Malmö i P1-morgon.– Varje sån här händelse är utomordentligt allvarlig. De senaste åren har vi tagit den här utvecklingen på mycket stort allvar, säger Morgan Johansson.Han betonar att en stor del handlar om gängproblematiken i staden och nämner en förstärkt poliskår som en del av lösningen. – De här gängstrukturerna måste upp med rötterna och då finns det inga genvägar. Vi måste bura in dem en efter en.", "title": "Ny explosion i Malmö – barnfamiljer vaknade av smällen"},
{"contents": "✓ ”Det känns som de ska landa snart”", "title": "Piloten vinkade till sina vänner – en timme senare kraschade de"},
{"contents": "Vid midnatt i fredags knivskars en 19-åring till döds i närheten av gallerian Nordstan, Göteborg. Polisen fick larm om ett bråk på platsen och när man kom fram hittades 19-åringen svårt skadad. – Ordningsvakter och poliser satte i gång hjärt- och lungräddning på honom. Sedan kördes han till Sahlgrenska. Men han avled ganska snabbt på sjukhuset, säger Thomas Fuxborg, polisens presstalesperson.  Detta var det andra knivdådet med dödlig utgång på kort tid i centrala Göteborg. Natten till i onsdags knivskars en 18-åring till döds på Hjalmar Brantingsplatsen.När Aftonbladet pratar med folk som rör sig mycket i centrala Göteborg uppger flera att situationen har förvärrats på senare tid. – Knark säljs helt öppet. Härom dagen såg jag en langare som försökte sälja hasch till 14-åringar från Gothia Cup. Det är pinsamt, säger entrévärden Johan.  Ibland kommer turister fram till honom och klagar på att personer försökt sälja knark till dem. – De säger ”Vad är det som händer med Göteborg. Så här är det inte i andra städer”. 52-årige Imad El-Saneh har jobbat som taxichaufför i Göteborg sedan 1992. Han har märkt en stor skillnad på klimatet i centrum. Det är mer folk, fler är drogpåverkade och det förekommer mer vapen. Imad El-Saneh saknar patrullerande polis. – Förr kunde du se hur patrullerande poliser stoppade folk på stan som gick omkring med ett ölglas i handen. Det händer inte längre. Jag ser sällan någon till fots – de sitter i sina bilar. Imad El-Saneh har kört många kunder som blivit rånade på sin mobiltelefon i närheten av Nordstan. Han tycker att polisen måste sätta ut patrullpoliser till fots eller på cykel. – Vi behöver poliser till fots härifrån till Valand och till Järntorget – alltså runt hela zonen, säger han och fortsätter: – För när folk ser poliser på stan blir det en annan stämning. Folk skärper sig mer när de ser poliser.Han får medhåll från en annan taxichaufför, Ali Yekta, som jobbat 18 år i Göteborg.– Det är katastrof framför Femman huset utanför McDonald's på nätterna. Det är så mycket ungdomar som hänger och ibland hittar de på dumheter, säger han. Han menar att polisen brukar ha två patruller i området men de pratar inte så mycket med ungdomarna. Det är han kritisk till.– Man måste komma närmare dem. Man måste fråga dem ”Vad gör ni här? Vad gör ni på er fritid?”.34-åriga Frida Eriksson bor i centrala Göteborg. Hon har blivit försiktig. – Jag är mycket mer rädd. Någon gång är det min eller någon närståendes tur att råka illa ut. Att bli rånad eller våldtagen. 20-årige Michail Ngibun undviker centrum på natten. Måste han in till stan så försöker han undvika att bli inblandad i trubbel. – Kommer någon fram och pratar med mig så svarar jag inte utan går bara vidare. Om det står ett gäng på trottoaren så går jag över på andra sidan, säger han.Kort efter knivdådet i fredags greps en misstänkt gärningsman på en spårvagn vid Gamlestadstorget. Mannen, som är 24 år, blödde från armen och ska också ha blivit knivskuren i samband med bråket. Polisens presstalesperson Thomas Fuxborg säger att man ännu inte har något klart motiv till dådet, men att det har varit oroligt i centrum de senaste veckorna. Dels på grund av  det vackra vädret och dels på Gothia Cup. – Det är Göteborgs ungdomar som kommer in till stan i stora mängder som gör att det blir väldigt oroligt. Det är inte Gothia Cup deltagare som ställer till det, säger Thomas Fuxborg.  Varför kommer ungdomarna in till stan när det är Gothia Cup?– Det är mycket tjejer och det är killar. Ungdomar tycker att det är roligt att vara där det händer mycket.   Flera jag har pratat med saknar poliser till fots i centrum. Vad säger du om det?– Så kan det säkert uppfattas. När jag började på 80-talet då hade man fotpatruller, kanske 8−10 stycken, som gick i de centrala delarna. Men där är vi inte i dag riktigt. Vi har inte de polisära resurserna som skulle behövas för att sätta ut mer fotpatruller. ", "title": "”Vi måste ha fler patrullpoliser – då skärper sig folk”"},
{"contents": "Larmet kom till polisen klockan 18.13 på söndagskvällen. Två personer ska då ha blivit skjutna i Sollentuna, norr om Stockholm. – En person är avliden den andra personen har allvarliga skador men läget är stabilt. Det är inte livshotande, säger Ola Österling, Stockholmpolisens presstalesperson. Den döda mannen är i 20-årsåldern och hans anhöriga har underrättats. Enligt uppgifter till Aftonbladet sköts han i huvudet.– Vi har ändrat brottsrubriceringen från mordförsök till mord, säger Ola Österling. Mannen som fortfarande vårdas är i 25-årsåldern. Hans tillstånd ska vara allvarligt, men stabilt.Båda de skjutna männen tillhör ett kriminellt nätverk, enligt uppgifter till Aftonbladet.Vittnen beskriver för Aftonbladet att det har hört ett stort antal skott.– Det är kaotiskt här. Jag var i en park i närheten och hörde massor av skott, minst 15–20, säger ett vittne.– Jag sprang mot platsen och såg två personer ligga ner på marken.Enligt uppgifter på platsen ska skytten eller skyttarna flytt i en bil.Brottsplatsen är avspärrad och polishundar har varit på plats för att leta i området. Ett stort antal hylsor låg på gatan efter skjutningen. Enligt uppgifter till Aftonbladet ska det ha hittats hylsor från två olika vapen. Varav ett är ett automatvapen.I samband med att polisen skulle spärra av brottsplatsen uppstod bråk. Enligt uppgifter till Aftonbladet ska poliser ha tvingats freda sig med pepparsprej.– Det kan jag inte bekräfta men det är mycket möjligt att så har skett på platsen. Jag vet att poliser har haft det stökigt på platsen, säger Ola Österling, presstalesman Stockholmspolisen.Ingen person är i nuläget gripen eller frihetsberövad. Polisen säger sig inte ha några uppgifter om misstänkta.", "title": "En död efter skottlossning i Sollentuna"},
{"contents": "Kvällen var ljummen när vänner och familj slöt upp för att hedra minnet av Peter Plax, 16. Minnesstunden inleddes inne på fritidsgården intill skolan i Danderyd. Där samlades sörjande för att minnas, trösta och skriva en sista hälsning i kondoleansboken.– Han var en unik glädjespridare. Han fick alla att skratta hela tiden, säger Adrienne.Hon är barndomsvän med 16-åringen som dödades i närheten av en badplats i Sollentuna för bara några dagar sedan. – Vi har känt varandra sedan dagis. Han var min första bästa vän.Efter stunden på fritidsgården gick vuxna och ungdomar på rad upp till skolgården. Platsen var väl vald, på basketplanen utanför skolan, där Peter Plax spenderat många timmar. – Han brann för basket och sa alltid ja när jag frågade om vi skulle spela, säger Kevin Hamza. Han arrangerade måndagens minnesstund tillsammans några andra ungdomar och vuxna. Uppslutningen var stor. Minst 200 personer kom till högstadieskolan där flaggan vajade på halvstång.– Peter var en av mina närmsta vänner och jag vill att han ska veta att han alltid kommer att finnas i våra hjärtan. Jag hoppas han ser det här, säger Kevin Hamza.Kvällssolen lyste upp basketplanen när en efter en tände ett ljus eller lämnade en blomma. Därefter förenades alla i en tyst minut innan kramarna och samtalen fortsatte. Bland de som deltog fanns vännen Niklas Popenoe Thor. – Peter var verkligen en fin och smart person. Han gillade att spela piano och musik, dels klassisk musik men också 90-tals rap.Även klasskompisen Leo Sanchez Valadi beskriver 16-åringen som intelligent och omtänksam.– Han skulle aldrig göra en fluga förnär. Det går inte att fatta att det här har hänt, säger han.Det var på fredagskvällen som 16-åringe Peter Plax hittades mördad på en grusplan uppe på en höjd, några hundra meter från en badplats i Sollentuna kommun. Strax efteråt greps en jämnårig pojke som misstänks för mord och som nu sitter häktad. Enligt Aftonbladets uppgifter ska en yxa ha använts, och flera hugg ha utdelats.Efter den tragiska händelsen har Danderyds kommun inrättat ett krisstöd. På måndagen fanns fältarbetare, kuratorer samt personal från socialförvaltningen och kyrkan på skolans fritidsgård.– Det är viktigt att vi inte sitter ensamma på våra kammare. Vi behöver varandra så att vi kan kramas och berätta om våra minnen. Det är genom dem som människor lever vidare, säger Elisabet Munro, präst i Danderyds församling.Även under tisdagen kommer det att hållas öppet hus med anledning av vad som hänt, men då på Träffpunkten i Enebyberg.– Flera ungdomar har hört av sig om att de vill ha någonstans dit de kan gå och prata. Det känns extra viktigt nu när det är sommarlov och alla är utspridda, säger kommunens bildningsdirektör Kent Henningson.Peters mamma har godkänt att Aftonbladet använder bilden på honom.  ", "title": "Hundratals sörjande hedrade Peter Plax minne"},
{"contents": "Mannen greps under kvällen i Malmö, uppgav Mattias Sigfridsson, biträdande chef för Malmö polisområde, för SVT.Efter polisförhör anhölls han klockan 21.10 av vice chefsåklagare Anna Palmqvist.– Mannen är anhållen. Misstanken är medhjälp till mord och grovt vapenbrott. Senast på torsdag klockan 12 ska åklagaren besluta om han ska begäras häktad eller inte, säger Karin Rosander.Den anhållne mannen är misstänkt på sannolika skäl, den starkare misstankegraden.Mattias Sigfridsson säger till SVT att polisen arbetar ”otroligt intensivt” med mordutredningen.– Vi har under dagen vidtagit massor av åtgärder. Bilder och filmer är en viktig del i att kartlägga skeendet på platsen. Vi kommer att arbeta intensivt under hela kvällen, natten och under överskådlig framtid.Polisen kartlägger nu kvinnan och personerna i hennes närhet mycket noggrant.– Men det är alldeles för tidigt att ge en klar bild av vad som ligger bakom detta och kring motivet. Jag har ingen kunskap om någon relation mellan kvinnan och den gripna personen, säger Mattias Sigfridsson till SVT.Han utesluter inte fler gripanden, men just nu finns inga andra misstänkta än den anhållne mannen.Den nyblivna mamman i 30-årsåldern var ute och gick tillsammans med sin bebis och barnets pappa i stadsdelen Ribersborg när en eller flera gärningsmän slog till vid 10-tiden.Efter att utredningen fortskridit under måndagen står det klart att det var kvinnan som var måltavlan och att hon inte sköts av misstag, något polisen först utredde.– Det står helt klart att hon var målet, säger en källa till Aftonbladet.Enligt Aftonbladets uppgifter gick skytten rätt fram till kvinnan och sköt henne i huvudet. Flera skott ska ha avlossats, enligt vittnen.Bebisen föll till marken i samband med skottlossningen. Pappan ska ha lyckats föra barnet till barnakuten där man konstaterade att bebisen klarade sig undan med skrapsår i pannan.Efter mordet flydde gärningsmannen i en Mercedes av kombimodell som senare hittades stucken i brand i Lorensborg. Då hade kvinnan redan konstaterats död på brottsplatsen.Ett vittne uppger för DN att det var två svartklädda gärningsmän som sköt 7–8 skott mot kvinnan:– Hon skrek, de sköt. När hon låg ner gick en av männen fram till henne. Han stod kanske två meter ifrån när han sköt henne sista gången.Polisen har under måndagen arbetat intensivt med inre och yttre spaning. En teori som utreds är, enligt Aftonbladets uppgifter, att mordet är kopplat till barnets pappa som har ett kriminellt förflutet med bland annat en fängelsedom för grovt rån för tiotalet år sedan.", "title": "Man gripen efter mordet i Malmö – anhölls under kvällen"},
{"contents": "Felet upptäcktes vid 12.30-tiden på lördagen. ”Vi arbetar med att rätta det uppkomna felet och återkommer när status har ändrats. Kontakta din bank om du har frågor om din betalning” skriver företaget på sin hemsida.Det är i nuläget oklart vad som orsakat problem. Klart är dock att flera av tjänstens totalt sex miljoner användare är upprörda.I Skövde pågår just nu Klassfotbollen som totalt engagerar 2 600 barn och lockar 10 000 besökare enligt ordförande Robert Alvarsson.– Ingen kan just nu handla varken godis, dricka eller korv då vi bara tar emot swish i våra kiosker. Det finns en kortläsare där man köper hamburgare men det blir ju helt omöjligt när det är så mycket folk.– Vi tar ju kontanter med såklart men det är ju ingen som har det idag.Samtidigt har flera besökare klagat på att betalningar gått igenom 3–4 gånger.– Det är ju inte alls kul om man köpt en hamburgaremeny eller så. Enligt Robert Alvarsson är evenemanget den viktigaste inkomstkälla på hela året.– I slutändan är det ju barnen som drabbas värst av detta då pengarna går till dem. Sen är det ju inte heller så kul för besökarna då det är ganska varmt och soligt här idag, och de kan inte ens köpa en dricka, säger Robert Alvarsson. – Även de som har kämpat och spelat matcher kanske har blivit lovade en glass efteråt som belöning. Och nu blir det ju ingenting med det.Klassfotbollen pågår hela dagen och även under söndagen.– Jag hoppas verkligen att det löser sig snart. Annars får storbankerna komma och köpa upp det som inte blivit sålt, säger Robert Alvarsson.Vid 14.30-tiden hade felet pågått i över två timmar.– Det är otroligt olyckligt att detta inträffar, och framförallt under en lönehelg. Men vi jobbar stenhårt på att lösa detta och felsökning pågår, sa Sofia Norén, pressansvarig på Swish, då.Vid 16-tiden var problemen slutligen åtgärdade.– Det ska vara löst, säger Sofia Norén, pressansvarig vid Swish till TT.Företaget är medvetna om att flera kunder drabbats av dubbeldebiteringar.– Det är otroligt olyckligt och vi kommer såklart se till att bankerna korrigerar detta. Men hur lång tid det tar får respektive bank svara på, säger Sofia Norén till Aftonbladet.", "title": "Swish nere – miljontals kunder påverkades"},
{"contents": "Polisen är förtegen om ärendet.Men enligt uppgifter till Aftonbladet larmades polisen till en stadsdel i södra Stockholm under lördagsmorgonen efter att en ung man flytt ut från en lägenhet.Han ska, enligt Aftonbladets källor, uppgett att han hållits fången av flera personer.Gärningspersonerna ska ha pressat mannen och en anhörig till honom på pengar.Enligt Aftonbladets uppgifter inledde polisen en stor insats – och vid 10-tiden slog insatsstyrkan till mot lägenheten.Två män och två kvinnor greps på platsen, misstänkta för människorov. Senare på eftermiddagen anhölls alla fyra av jouråklagare.I bostaden hittades vapen, uppger Aftonbladets källor.Towe Hägg, Stockholmspolisens presstalesperson, vill inte kommentera Aftonbladets uppgifter. Hon vill heller inte bekräfta rubriceringen.– Det jag kan säga om utredningen avseende ett grovt brott är att fyra personer greps i polisområde Stockholm syd under lördagen den 15 juni, det är den uppgift jag har att säga.– Insatser har gjorts på flera platser i Stockholms län, men gripandet skedde i en lägenhet i Stockholm syd.Lägenheten spärrades av för en teknisk undersökning som genomfördes under lördagen.– Man ska hålla förhör med de gripna, och man väljer att ha det såhär tills alla förhör är gjorda. Det för att inte försvåra eller försena utredningen.Det finns inga uppgifter om att brottsoffret skadats fysiskt.", "title": "Man hölls fången i bostad – fyra gripna efter stor insats"},
{"contents": "Enligt polisens uppgifter slogs uppemot 20 högljudda personer med varandra nära pendeltågsstationen i Sundbyberg. Vittnena beskrev kaotiska scener med personer som befann sig på spåren och även kastade föremål mot varandra.En avsvimmad person hittades på en bro som går över järnvägen. Personen fördes till sjukhus med ambulans. Polisen kunde inte kommentera  skadorna närmare. Polisen stötte senare ihop med ytterligare en skadad person, en man. Han behövde inte sjukhusvård.Det fanns inga uppgifter om upprinnelsen till bråket – som var det andra slagsmålet vid en pendeltågsstation för kvällen.Polisen kopplade dock inte samman händelsen med det tidigare bråket i Rotebro, Sollentuna.– Vi utreder de som isolerade händelser, säger Towe Hägg, presstalesperson. Ingen har gripits efter någon av slagsmålen.", "title": "Nytt storbråk vid pendeltågsstation "},
{"contents": "Larmet om skottlossning kom till polisen vid klockan 09.58 på måndagsförmiddagen.– Vi är på plats och har spärrat av området. Just nu pågår ett intensivt polisarbete, säger Calle Persson, presstalesperson vid polisen.Flera skott uppges ha avlossats men antalet är i nuläget oklart. Enligt uppgifter till Aftonbladet var en kvinna i 30-årsåldern allvarligt skadad efter att ha skjutits i huvudet. Kvinnan ska ha varit tillsammans med en man när skjutningen ägde rum.Med sig ska paret ha haft en bebis som uppges vara oskadd. Senare bekräftade polisen att kvinnan avlidit av sina skador. Anhöriga är underrättade.Två andra personer som också var på platsen har förts till sjukhus.Dessa är inte skadade och är ej heller målsägare uppger polisen. Utöver polis larmades även räddningstjänst och flera ambulanser till platsen som spärrats av. Ett intensivt arbete pågår just nu, bland annat med vittnesförhör.I nuläget finns ingen misstänkt gärningsperson. Polisen söker även flera vittnen till händelsen och uppmanar allmänheten att höra av sig på 112. Tekniker är på väg för att undersöka det avspärrade området.Ett vittne som befann sig i närheten beskriver för Aftonbladet hur han hörde tre skott och sedan flydde in i en affär. – Vi gick in och stängde alla dörrar, men då visste man inte om det verkligen var skott eller bara barn som smällde någonting. Ett annat vittne berättar att hen hörde mellan åtta och tio skott. En kort stund efter skottlossningen kom larm om en bilbrand i stadsdelen Lorensborg.– Det är för tidigt att säga om det har något med skottlossningen att göra. Men vi utreder om det kan finnas kopplingar eftersom händelserna ligger nära varandra både tidsmässigt och geografiskt, säger Calle Persson.Tipsa! är det enklaste och snabbaste sättet att skicka tips, bilder och video till oss. Du når redaktionen dygnet runt via knappen Tipsa! i Aftonbladet-appen. Aftonbladet garanterar alla tipsare källskydd, en grundlagsskyddad rättighet enligt Tryckfrihetsförordningen. Alla tips skickas krypterade.Du kan också ta kontakt med oss på andra sätt.Mejl: tipsa@aftonbladet.seSMS/MMS: 71000Tipstelefon: 08-411 11 11 Har du ett känsligt tips: Kontakta oss genom Secure Drop Tänk på detta vid en nyhetshändelse: Var aldrig i vägen för räddningspersonal eller polis. Utsätt inte dig själv eller andra för risker. Tänk på den personliga integriteten. Var inte för närgången utan håll dig på behörigt avstånd. ", "title": "Skjutning i Malmö – kvinna sköts i huvudet"},
{"contents": "Fler och fler svenskar äter vegetariskt oftare och det inkluderar även Skolverket – som valt bort kött vid deras interna möten och sammanträden. Enligt stabschef Katarina Tiväng är beslutet taget utifrån ett miljöperspektiv. – Genom att bland annat välja vegetarisk mat påverkar vi myndighetens negativa miljöpåverkan genom mindre utsläpp av växthusgaser, säger Tiväng till SVT Nyheter. Motiveringen till beslutet är att myndigheten vill vara modern. Ett ytterligare syfte är långsiktig hållbarhet – där Tiväng menar att den vegetariska kosten är ett viktigt steg. – Vi har vidtagit flera miljöåtgärder, bland annat minskade resor – istället har vi fler videokonferenser. Just inom resor och möten har vi ju möjlighet att påverka på ett ganska konkret sätt. Vi kommer utvärdera policyn på årsbasis, säger Tiväng till kanalen. Men beslutet kritiseras av Moderaterna, som menar att det blir en snedvridning av den svenska marknaden när myndigheter väljer att ta ställning för en viss kosthållning. – Redan i dag lider svensk livsmedelsproduktioner under svåra förhållanden, både från internationell konkurrens och efter fjolårets svåra torka, säger riksdagsmannen John Widegren (M), partiets lantbrukspolitiska talesperson till SVT Nyheter.", "title": "Skolverket slutar med kött "},
{"contents": "Under ett års tid har Axfood diskuterat andra alternativ till engångsgrillar. Nu meddelar de att de inte kommer sälja engångsgrillar i framtiden.   – Vi har inte hittat några enkla och billiga alternativ som matchar engångsgrillar men man kan använda sig av bordsgrillar och liknande, säger Claes Salomonsson. Engångsgrillarna består till stor del av aluminium, som är energikrävande att producera, sällan källsorteras och i stället lämnas som skräp i naturen. Det i sin tur påverkar miljön negativt och användningen av dem har debatterats länge. Utöver engångsgrillarnas klimatpåverkan har flera bränder orsakats när personer missat att släcka dem ordentligt. – Vi tycker det är bra att man tar initiativet att ta bort dem. Engångsgrillar orsakar en massa bekymmer, personer hanterar inte grillarna rätt vilket orsakar en markbränder, säger Veronica Sandström, riskhanteringschef vid Storstockholms brandförsvar.De senaste åren har Axfood noterat ett lägre intresse av grillarna. Att sluta köpa in dem mitt under sommarsäsong är ett aktivt val.– Engångsgrillar diskuteras inte på samma vis under någon annan säsong som vinter eller höst. Så det är självklart vi tar det nu, det är svårt att säga hur länge de som finns i lager kommer att räcka men till nästa sommar skulle jag säga att de är slut, säger Claes Salomonsson. Även hos brandförsvaret har det minskande intresset märkts av och det ser de positivt på. Minskningen tror de beror på förra årets stora bränder runt om i landet, att fler blivit medvetna kring hur engångsgrillarna ska hanteras.– Men vi kan naturligtvis bli ännu bättre. Det är inte så att engångsgrillarna i sig är farliga eller dåliga utan det är hanteringen av dem som är dålig. Tyvärr så tar personer många gånger med sig grillarna till en äng eller en skog och lämnar dem där i skogen och då uppstår markbränderna, säger Veronica Sandström. ", "title": "Engångsgrillar försvinner för gott"},
{"contents": "Automatelden haglade över Malmvägen i Sollentuna i går eftermiddag när 17-årig yngling sköts ihjäl och en 23-årig man skadades svårt.Kort efter skjutningen utbröt kaos och en större grupp upprörda människor stormade brottsplatsen. Enligt Aftonbladets uppgifter kände ingripandepoliser sig så trängda att de fick freda sig med försvarssprej.Efteråt kunde polisen konstatera att det skjutits vilt på platsen med automatvapnet kalasjnikov och grovkalibrig pistol. Totalt fick sex stycken sönderskjutna, parkerade, bilar bärgas från platsen.Enligt Aftonbladets uppgifter arbetar polisen utifrån teorin att skjutningen i Sollentuna är en hämndaktion efter en misshandel på nattklubben Solidaritet under natten till söndagen.Den misshandlade mannen på nattklubben är enligt Aftonbladets uppgifter ledande inom ett kriminellt nätverk i Stockholms västra förorter.– Han blödde mycket från huvudet och polis kallades till nattklubben. Men han ville varken samarbeta med polisen eller ha hjälp av ambulans, säger en källa till Aftonbladet.Också personerna som sköts på Malmvägen har varit aktiva i kriminella miljöer.Polisen vill inte uttala sig om skjutningen i Sollentuna hänger samman med misshandeln på nattklubben Solidaritet.– Det kan jag inte svara på tyvärr, säger Anna Westberg på polisens regionledningscentral.4,5 timmar efter dådet i Sollentuna skedde nästa dödsskjutning. En 23-årig man sköts ihjäl utanför sitt hem i Stockholmsförorten Blackeberg.Under gårdagskvällen sa polisen att man utreder ett eventuellt samband mellan skjutningen i Sollentuna och den i Blackeberg. Under måndagen menade polisen dock att det inte ser ut som att händelserna hänger ihop.– Vi tittar alltid efter samband, men vi ser inget samband just nu, säger polisens presstalesperson Mats Eriksson.De båda skjutningarna utreds nu som två separata särskilda händelser – och polisen utesluter inte att det kan komma att ske nya skjutningar som en hämnd på söndagens mord.– Det är en sådan sak man tittar på hur det kan utveckla sig framåt och hur man då ska hantera resurserna, säger Anna Westberg på polisens regionledningscentral.Under måndagsmorgonen anhölls en man i 25-årsåldern misstänkt för mordet i Blackeberg. Under dagen har polisen planerat förhör med mannen.Förundersökningen leds av kammaråklagare Alexandra Bittner som är mycket fåordig om utredningen och gripanden.– Jag kan inte säga något om det just nu. Det är ett väldigt tidigt skede i utredningen, säger Alexandra Bittner till Aftonbladet.", "title": "Polisens teori: Misshandel av gängledare startade mordvåg"},
{"contents": "När mätinstitutet Orvestos statistik för maj presenteras i dag står det klart att Aftonbladet har en unik ställning hos svenska folket. Den totala räckvidden är rekordnoteringen 3 947 000 läsare varje dag.Det innebär att Aftonbladet varje dag når mer än varannan svensk i åldrarna 16 till 80 år. Enligt Stefan Svanfeldt, ansvarig för Orvestos digitala mätningar, handlar det i stor utsträckning om att läsarna går in på Aftonbladet ännu oftare än förr. – Den stora förändringen vi ser är att ni har en högre lojalitet, det är det som syns i siffrorna. Frekvensen har ökat, man går in hos er oftare. Det är ett större engagemang helt enkelt, och det är ju väldigt positivt för Aftonbladet, säger Stefan Svanfeldt till Aftonbladet. I en jämförelse med konkurrenterna visar det sig tydligt att Aftonbladet befäster positionen som nummer ett. Om man räknar ihop Expressen, GT och Kvällsposten tillsammans har Aftonbladet ändå ett försprång på ungefär en miljon läsare varje dag. – Aftonbladet är ett unikt exempel på en nyhetsleverantör som framgångsrikt har transformerats från en tryckt tidning till en digital publikation. Aftonbladet tillhör en exklusiv skara framgångsrika, populära medier som har en lojal och engagerad publik online, säger Grzegorz Piechota, medieforskare på International News Media Association (INMA).Den absolut mest lästa artikeln på Aftonbladet under maj månad handlade om “Telenorpappan” Michael Perlitz bortgång. Perlitz blev via de humoristiska och varma reklamfilmerna en omtyckt och folkkär person vars död väckte starka känslor och sympatier hos läsarna. Annars var det bland annat rapporteringen om Eurovision och EU-valet som engagerade Aftonbladet-läsarna mest i maj. Och just EU-valet menar Orvestos Stefan Svanfeldt har bidragit till ökad läsning hos många av de stora medierna. Läsarna läser numera helst Aftonbladet i mobilen. – Ja, det är en väldigt stark trend. När det gäller Aftonbladet är det något fler män som läser på desktop och på surfplattor. Medan det i mobilen är en jämnare fördelning mellan män och kvinnor, säger Stefan Svanfeldt.Aftonbladets publisher Lena K Samuelsson är nöjd och stolt över det nya läsarrekordet. – Läsarna visar oss ett stort förtroende när de gång på gång väljer Aftonbladet för få den bästa och snabbaste uppdateringen. Det blir tydligt vid stora nyhetshändelser som vårens politiska dramatik, men också när svenska folket samlas runt något som Melodifestivalen eller fotbolls-VM. Då märks det vilken stark ställning Aftonbladet – och Sportbladet – har. Det syns också på antalet kommentarer i vår live-rapportering, läsarna blir oerhört engagerade.Under året har ett stort arbete gjorts för att bredda Aftonbladet. – Ämnen som mat och dryck, resor, familjeliv och privatekonomi är i dag mer framträdande. Vi har hittat ett bättre sätt att lyfta fram våra skribenter och mer av den storartade journalistiken. Det ger ett bredare berättande, mer varierat temperament och lite mer glimt. Det är otroligt viktigt att vi som kvällstidning värnar den identiteten, då är vi som bäst, säger Lena K Samuelsson.", "title": "Ny mätning: Varannan svensk läser Aftonbladet varje dag"},
{"contents": "Larmet inkom vid 11.22 på tisdagen.Flera polispatruller åkte då till butiken som ligger på Nygatan i Vetlanda.– Vi är där och ska bilda oss en uppfattning, sa Åsa Willsund, presstalesperson vid polisen i region Öst, inledningsvis.Anställda på Ica evakuerade kunder och bilister stoppades från att köra in på området.– Vi tar det på allvar. Nu ska vi prata med personal i butiken och ta reda på mer information.Klockan 12.45 meddelade polisen via sin hemsida att hotet bedöms som ”oseriöst”. ”Polisen har sökt av lokalerna och tittat på kameraövervakning. Inget farligt föremål har hittats och polisen kommer inom kort att lämna platsen”, skriver polisen. En förundersökning gällande  falsklarm är upprättad. Det finns ingen misstänkt i nuläget.", "title": "Bombhot mot Ica Maxi"},
{"contents": "Larmet kom vid 15.55 på måndagen.– Inringare har hört smällar i området och vi är där för att undersöka, säger Per Fahlström, presstalesperson vid polisen.– Hittills har vi inga uppgifter om att nån är skadad.Vittnen har uppgett att skytten avlossade två skott, enligt uppgifter till Aftonbladet. Mannen stoppade sedan ner pistolen i en magväska och försvann från platsen till fots.Polisen arbetar utifrån teorin att gärningsmannen är en missnöjd kund, enligt Aftonbladets uppgifter.Händelsen rubriceras som vapenbrott.", "title": "Larm om skottlossning i nordvästra Stockholm"},
{"contents": "Polisen inledde insatsen vid skolan i Vansbro klockan 13.32 på måndagen.Enligt uppgifter till Aftonbladet hade vittnen slagit larm till polisen efter att ha sett en pistolbeväpnad man vid skolbyggnaden.– Insatsen är stor, vi har engagerat personal från olika delar av länet och regionen, säger Tommy Lindh på polisens ledningscentral.Enligt Aftonbladets uppgifter hölls eleverna inlåsta på skolan.– Jag har inte fått mycket information, jag vet att det finns en hotbild och att vi valt att låsa skolan. Lärare och skolledningen försöker hålla eleverna lugna och polisen hjälper till och informerar, säger Catarina Willman, tillförordnad kommunchef i Vansbro.Senare vid 16-tiden avslutades insatsen och polisen kunde bekräfta Aftonbladets uppgifter.– Det var en person som hade sett en annan person med pistol, vi tar sånt på största allvar med tanke på hur världsläget ser ut, säger Stefan Wickberg, polisens presstalesman.– Vi anträffade den här personen och den aktuella pistolen visade sig vara en soft air gun. Vi tycker oss kunna fastställa att det inte finns någon hotbild mot skolan längre, utan det ska handla om en konflikt mellan en eller flera personer.En förundersökning om olaga hot och vapenbrott är inledd, enligt polisen.– Nu blir det vidare utredning.", "title": "Stor polisinsats efter larm om pistolman utanför skola"},
{"contents": "Larmet om skottlossning i Vällingby kom klockan 01.30, natten mot onsdag.– Vi är där och arbetar på plats, det är allt jag kan säga, sa Jenny Ryberg, vakthavande befäl vid polisens regionledningscentral, direkt efter händelsen.Senare bekräftade polisen på sin hemsida att en person skadats och förts iväg med ambulans. Enligt uppgifter till Aftonbladet rörde det sig om en kvinna.– Det är en konstaterad skottlossning, vi har hittat hylsor. Vi är där och genomför dörrknackning, säger Anna Westberg, presstalesperson vid polisen.På morgonen uppger polisen att kvinnan är död. Hennes anhöriga är underrättade. Polisen har inlett förundersökning om mord.Under morgonen var delar av en innergård fortfarande avspärrad.– Det var minst tre skott och de kom från ett automatvapen. Jag vet hur en pistol låter och det var det inte, säger ett vittne.Ett annat vittne berättar om ett stort polispådrag.– Jag hörde en person skrika. Det är fem polisbilar här och en helikopter har hörts i luften. Poliserna knackar dörr, säger ett annat vittne.Polisen söker enligt uppgift till Aftonbladet två maskerade gärningsmän som setts fly i en mörk bil av kombimodell.– Bilen åkte iväg jättefort. Jag hörde upp till tio skott, säger ett vittne.På onsdagsmorgonen har polisen även spärrat av en parkering i närheten av brottsplatsen, rapporterar Aftonbladets fotograf Pontus Orre som är på platsen.Aftonbladets bilder visar att skott avlossats utifrån och in mot en lägenhet. Minst två skott har gått in genom en fönsterruta och ett tredje skott har träffat fasaden.Under morgonen pågår även en teknisk undersökning.– Den ska vara påbörjad. Som jag skriver på hemsidan har vi också gjort dörrknackning. Nu börjar patrullerna åka in och avrapportera, men det är fortfarande en pågående insats och vi har ingen mer information vi kan gå ut med just nu, säger Anna Westberg vid polisen.", "title": "Kvinna död efter skottlossning"},
{"contents": "LO-förbundet Elektrikerna samlar cirka 25 000 medlemmar och har under tio år letts av ordförande Jonas Wallin.Fram till i tisdags.Aftonbladet har i granskningen “Facktopparna” granskat en rad olika fackförbund och redan i december 2018 ställdes en rad frågor till Elektrikerna kring deras utlandsresor.Förbundet besvarade då frågorna.Efter att ha fått nya uppgifter har Aftonbladet nyligen inlett en ny granskning av Elektrikerna och deras ordförande Jonas Wallin.I måndags kontaktade Aftonbladet förbundets kommunikationschef Mikael Romero, för att boka in en intervju med Wallin.Det går väl bra om vi kan ha en intervju med honom?– Ja, men absolut. Det kan jag inte tänka mig annat. Så skicka frågorna du så ska jag kontakta honom och se till att ni får möjlighet att göra en intervju, lovade Romero.Aftonbladet mejlade då samtliga frågor till förbundet och bad att de skulle återkomma under tisdagen med svar.Men Elektrikerna återkom aldrig.Istället gick förbundet på tisdag eftermiddag ut med ett pressmeddelande, där det meddelades att Wallin lämnar:“Svenska Elektrikerförbundets ordförande Jonas Wallin har idag på egen begäran med omedelbar verkan lämnat posten som förbundsordförande. Skälet är att förbundet inte haft den utveckling som han önskar.” Wallin gick även ut på sin Facebook-sida under tisdagen och skrev:“I går kväll fattade jag mitt livs hittills svåraste beslut. Att avgå som Elektrikerförbundets förbundsordförande. Djupa sprickor i ledningen om hur förbundet ska ledas är främsta orsaken. Av hänsyn till förbundets bästa ska jag inte djupare gå in på dem.”Wallin skrev även: “Det som var droppen var en direkt illojal handling under måndagen. Det i sig hade jag nog viftat bort. Men ihop med det andra så gick det inte längre. Jag dagtingar inte med min ideologiska övertygelse och jag tar ingen mer skit.”Det som Aftonbladet ställde frågor om var bland annat en lägenhet i centrala Stockholm, som förbundet hyr av ett fastighetsbolag som ägs av fackförbunden Kommunal och Byggnads.  Enligt uppgift till Aftonbladet ska Wallin under flera år ha fått utnyttja lägenheten gratis på Elektrikernas bekostnad. Aftonbladet ställde även frågor kring uppgifter om att förbundet skulle ha bjudit på alkohol i samband med Wallins 50-års fest.Utöver det ställde Aftonbladet även frågor om en mängd av Wallins utlandsresor, och bad förbundet redovisa kostnader för dessa. Aftonbladet ställde även frågor om ett inlägg på Wallins Facebooksida.Men ännu under onsdagen, två dygn senare, har varken Elektrikerna eller Wallin besvarat någon av frågorna. Aftonbladet har under onsdagen återigen sökt Elektrikerna och Wallin på en rad olika sätt för att få svar.Men förbundets ledning har gjort sig oanträffbar och inte svarat i telefon. Den enda som har återkommit är kommunikationschefen Mikael Romero som i ett kortfattat mejl skriver: ”Jonas Wallin avgick igår som ordförande. All kontakt med honom måste ske direkt med honom personligen.”► Sveriges bäst betalda facktopp sparkas – efter Aftonbladets granskning► Facktoppar på lyxresa: Vi var i klorna på finnarna► Unionen öppnade pop up-kontor i USA: ”Ett fiasko”► Byggnads toppar flög business class till Sydafrika", "title": "Konfronterades om resor och lägenhet - avgick direkt"},
{"contents": "Skottlossningen inträffade vid 20-tiden på söndagskvällen.Flera polisbilar och ambulans skickades till platsen.– Vi fick larm om skottlossning och när vi kom till platsen hittade vi en person skjuten, säger Per Bjurström, befäl vid regionledningscentralen region mitt.– Han är förd till sjukhus. Skadeläget är oklart.– Ingen är i detta nu gripen.Poliserna på plats hör nu vittnen. Enligt Per Bjurström finns det många vittnen till händelsen.Mannen sköts ute på gatan.Brottsplatsen är avspärrad och polisen vädjar nu till alla som kan ha sett eller hört något i samband med händelsen att kontakta polisen på 114 14.– Det är av yttersta vikt att polisen får kontakt med dessa personer oavsett hur stor eller liten uppgiften är, meddelar polisens presstalesperson Johan Thalberg – Det pågår en intensiv polisinsats. Med helikopter och hund.Polisen har startat en förundersökning gällande försök till mord.", "title": "Man skjuten i centrala Västerås"},
{"contents": "Efter flera riktigt flämtande heta dagar kan vi svenskar pusta ut. Hettan övergår i mer ostadigt väder med temperaturer på svalkande 15 grader.– Längst i norr har värmen redan släppt, och det är svalare luft på väg successivt ned över landet, säger Emily Karlsson, jourhavande meteorolog på SMHI.I natt hade exempelvis Nikkaluokta bara 0,5 grader varmt, berättar hon.Fast riktigt så kallt blir det inte i hela landet, på de flesta håll kan vi vänta oss mellan 15 och 20 grader när kalluften kommer ned norrifrån.– De högsta temperaturerna kan vi vänta i de södra delarna under dagen. I Götaland kan det bli mellan 25 och 30 grader i dag, men den svalare luften drar ned gradvis. I morgon kväll har den nått hela landet, även i Skåne.Det kommer att vara som svalast under tisdag - onsdag, berättar hon. Sedan blir det lite mer normalt sommarväder.– I slutet av veckan kommer det att kunna bli över 20 grader, och varmast blir det i de södra delarna av landet. Men det blir mer ostadigt väder med regnskurar. Fast det kommer inte att regna hela tiden, det blir både sol och moln, säger Emily Karlsson.", "title": "Hettan släpper taget om Sverige"},
{"contents": "Bosse var stor i alla avseenden.Han tog plats på redaktionen.Han var bullrig. Frustande.Han var stor i käften och han var en mycket stor skribent.Bosse var en av de där, numera allt mer sällsynta reportrarna, som oavsett hur stora egon de har aldrig sätter sig själva i förgrunden.I stället lade han fast och bestämt handen på läsarens rygg, pekade med hela handen och sa:- Titta, så där är det. Så där ser det ut.Och som vi såg. Verkligen såg. Vi var ju där, tillsammans med honom.Bosse skrev världens bästa ingresser. Och han visste om det. När han skrev om den i Frankrike verksamme tyske krigsförbrytaren Klaus Barbie, som greps 1987 och äntligen kunde föras tillbaka till Frankrike efter alla år på flykt undan rättvisan,­ ­inledde han artikeln så här:”En grå liten man med ett fånigt flin på läpparna.Är det så ondskan ser ut?”Världsklass. Bättre kan det inte bli.Alldeles för tidigt drabbades han av sin första hjärnblödning. Sedan fick han prostatacancer.- Se till att undersöka dig innan det blir för sent. För då jävlar är det för sent, brukade han säga när han ringde upp redaktionen för att kommentera artiklar och få det senaste skvallret från sin älskade tidning.Han började på Aftonbladet 1972 som odrägligt begåvad 27-åring. Han jobbade kvar tills hjärnblödningen sa stopp. Han skrev oändligt många artiklar. Om allt.När Aftonbladets fotograf Peter Knopp begravdes på Skogskyrkogården i Stockholm för 15 år sen kom Bosse Sandström dit. Han satt i rullstol och var svårt märkt av sin sjukdom.- Är det du som skriver min dödsruna? Vad står det i den? hojtade han.Jag tittade på honom, kände tårarna välla upp och svarade:- Det får du läsa sen, jag ska se till att vi skickar med en tidning i kistan.Sånt kunde man bara ­säga till ­Bosse Sandström.Så. Här har du din runa Bosse. Den hade blivit bättre om du fått skriva den själv.", "title": "Bosse Sandström död – blev 74 år"},
{"contents": "Larmet kom till polisen klockan 18.25.Enligt uppgift till Aftonbladet hittades kvinnan, som är i 30-årsåldern, av en privatperson i ett dike i skogen i Östergötland, inte långt från ett naturreservat.– En person är tagen till förhör. Vi har ingen brottsrubricering i nuläget, men ingen har behövt sjukhusvård, säger Erik Terneborn, presstalesman vid polisen.Kvinnan var enligt uppgift till Aftonbladet bakbunden med tejp och hade övertäckt huvud. Hon hade dock inga synliga skador.Kvinnan förhördes under kvällen av polisen och uppger att hon blivit utsatt för ett sexualbrott, enligt Aftonbladets uppgifter.Joel Gerdin, vakthavande befäl vid polisens regionledningscentral, bekräftar för Aftonbladet att en förundersökning är inledd, men är i övrigt förtegen.– Det enda vi går ut med är att misstanken gäller ett grovt våldsbrott, säger han.", "title": "Kvinna hittad bunden i dike – förhörs av polisen"},
{"contents": "Klockan 09.13 larmades polis till en adress i Kallhäll i Stockholm – efter att grannar sett en man ropa på hjälp från en balkong.– Det hade varit någon form av handgemäng över en balkong och en person blev attackerad, säger Ola Österling,  presstalesperson vid polisregion Stockholm.– Vi är på plats med ett antal patruller och försöker reda ut vad som har hänt.Mannen hade fått lindriga skador i attacken.– Målsäganden kommer att skickas till sjukhus för att undersökas, har ambulanspersonalen beslutat, säger Ola Österling.Polisen har inlett en förundersökning om grovt rån.Enligt uppgifter till Aftonbladet har mannen blivit rånad i sitt hem av tre knivmän som flytt platsen till fots.– I nuläget är ingen frihetsberövad, säger Ola Österling.Polisen sökte med helikopter och hundpatruller efter gärningsmännen, som enligt polisen kom över kontanter i rånet. Efter en timme togs helikoptern ner, men sökinsatsen fortsätter.– Brottsplatsen är fortfarande avspärrad och tekniker är på väg ut för teknisk utredning, säger Ola Österling.", "title": "Knivmän attackerade man i lägenhet – söks av hundpatruller"},
{"contents": "✓ ”Vuxna karlar utan skjorta ser man ju ofta på Facebook, så jag förstår inte vad det är som är så speciellt med min son”", "title": "Bilden på Douglas, 9, togs bort av Facebook"},
{"contents": "Skottlossningen inträffade på tisdagskvällen i orten Herlev, utanför Köpenhamn i Danmark.Dansk polis bekräftar på Twitter att två män träffades av skotten.Senare under kvällen uppgav polisen att en av männen dog på plats, och den andra på sjukhus.Enligt polisen sköts männen ihjäl med både pistol och automatvapen.Offren befann sig i en svenskregistrerad bil när de blev beskjutna, bekräftar polisen för Aftonbladet.– Jag kan inte bekräfta att de är svenskar men det stämmer att de satt i en svenskregistrerad bil, säger ett befäl på Vestegnens-polisen i Danmark.Är personerna identifierade?– Nej, de är inte identifierade än.Ägaren av fordonet är hemmahörande i Malmö och sedan tidigare känd av polisen i Sverige. Det är dock oklart om det finns någon koppling mellan ägaren och mordoffren.Svensk polis uppger att de känner till händelsen och har kontakt med Köpenhamnspolisen.– Vi vidtar de åtgärder som är behövliga, men vilka de åtgärderna är kommenterar vi inte, säger Rickard Lindqvist, polisens presstalesperson i region Syd.Han vill inte uttala sig om den svenskregistrerade bilen, som enligt Transportstyrelsen har körförbud.– Det är ett dansk ärende, det är på dansk mark, och dansk polis utreder det.Varför är ni inkopplade?– Eftersom vi har Öresundsbron som går rakt över till Danmark, och Malmö ligger nära platsen som det skjutits på, om det är intressant för svenskt vidkomma måste vi utreda det. Jag kan inte gå in på något på detaljnivå.Enligt polisen i Danmark är en person frihetsberövad i ärendet, men gärningsmännen är fortfarande på fri fot och jagas.Polisen gick ut med en bild på en silverfärgad Audi som tros vara flyktbilen.Fordonet hittades senare under kvällen, men polisen skriver i ett pressmeddelande att bilen stals i Köpenhamn och uppmanar därför personer som gjort iakttagelser att kontakta dem.Svenska utrikesdepartementet säger att de inte är inkopplade i ärendet då Sverige har ett nordiskt myndighetssamarbete, vilket innebär att polisen i Sverige och Danmark samverkar.", "title": "Två män ihjälskjutna i svensk bil i Danmark"},
{"contents": "”Vi hoppas få visshet och ett avslut”", "title": "Patrik, 24, försvann under tågresa – nya fynd hittade i Belgien"},
{"contents": "– Det är en extra motiverande faktor att man kan få ryggdunkar om man gör bra ifrån sig och att det är lite pinsamt om det inte går som man hade tänkt, säger Ulf Aagerup, lektor i företagsekonomi.I sitt forskningsprojekt har han följt 400 överviktiga eller feta personer som under tre månader fick använda samma viktminskningsprogram. Halva gruppen höll tyst på Facebook om sin bantning, andra halvan gjorde regelbundna uppdateringar, så att vänner och kontakter kunde reagera.– Det övergripande resultatet är att de som postar sin vikt på Facebook går ner mer i vikt än de som inte gör det, på hela gruppen blev det 20 procent. De är också nöjdare med sin viktnedgång än andra, säger Ulf Aagerup.Studien, som SVT Nyheter Halland tidigare rapporterat om, är inte slutförd, men all data är insamlad.Redan nu kan Ulf Aagerup konstatera att det finns stora skillnader även inom den grupp som var öppen med sin bantning.– Människor med stora nätverk och ytliga bekanta får bättre resultat, deras motivation stärks mer än för dem som främst har familj och nära vänner och inte så många kontakter.Överlag fick de som var öppna med sin bantning mycket feedback från sina vänner, både stöd och tröst när det inte gick så bra och hurrarop när det gick bra. Men Ulf Aagerup ser också risker med att använda den här typen av offentlig bantning som metod för att motivera.– Det är inte alla människor som behöver öka motivationen. Det finns människor som har riskbeteenden och som redan har väldigt stark motivation att gå ner i vikt, fastän de inte borde göra det, och där vore ju en sådan här behandling väldigt farlig.", "title": "Bantning inför publik ger större viktras"},
{"contents": "Det är fakta. Men låt oss utveckla det hela en smula.Under en sommar präglad av extremvärme, skogsbränder och fotbolls-VM slog Aftonbladet läsarrekord. Med 3,9 miljoner läsare och tittare varje dag var juli 2018 vår bästa månad någonsin. Svårslaget, tänkte jag.Jag måste därför erkänna att jag blev överraskad när siffrorna för januari trillade in från räckviddsmätningen Orvesto Internet. Där ser vi att Aftonbladet redan nu, under januari månad, har slagit detta rekord. Med 3,935 miljoner varje dag i total räckvidd (där ingår både papper och digitalt) gör Aftonbladet sin starkaste månad någonsin. Vi slår också rekord i total digital räckvidd, med 3,7 miljoner användare varje dag, varav historiskt många besöker oss i mobilen.Självklart har nyhetsläget med saken att göra också nu. De politiska partiernas till synes evighetslånga process för att hitta en regering som kunde tolereras av riksdagen kulminerade under januari, och läsarnas intresse var enormt. Aftonbladets politikreportrar kunde till råga på allt först av alla berätta att avtalet som kom att lösa regeringsbildningen rotts i hamn. Det var mitt under vårt dagliga morgonmöte den 11 januari som reportrarna Pär Karlsson och Olof Svensson plötsligt fick nyheten bekräftad av flera av varandra oberoende källor. Sedan gick allt väldigt snabbt. Avslöjandet blev till en rad artiklar som naturligtvis hör till januaris mest lästa. Bland det mest lästa under slutet av förra året och början av 2019 är också vår ambitiösa nöjesbevakning, inte minst nu i Mellotider.Men det finns ett problem med att göra tidning, vare sig man gör den digitalt eller på papper: du kan aldrig leva på gamla meriter. Att många kom till oss den där fredagen garanterar inte att de återvänder på lördagen och söndagen. Vi identifierar oss fortfarande mycket som en kvällstidning, även om ordets innebörd blir allt mindre tydligt för de unga läsare som aldrig köper papperstidning utan som ser oss som den dygnet runt-förmedlare vi är i dag. En central del i den identiteten är medvetenheten om att vi måste slita hårt för att vinna våra läsare varje dag. Sju dagar i veckan. Vi har aldrig kämpat för att bli lästa bara när vi gör våra största avslöjanden, vi har aldrig strävat efter att så många som möjligt att läsa oss en eller två gånger i veckan. Tvärtom har vi med löpsedlar, ettor och den digitala journalistiken hela tiden fokuserat på att vara relevanta, intressanta och tilltalande – varje dag.Det nya är att vi adderat ytterligare en parameter: Vi vill vinna läsarna flera gånger varje dag. Det behövde vi inte bekymra oss om på 1990-talet, men så ser mediernas utmaning ut i dag. Och vi får ett stort förtroende av Sveriges nyhetsläsare: Ni läser numera fler artiklar och stannar längre på Aftonbladet. Vi bygger lojalitet och vana. Antalet sidvisningar per besök har ökat. Vi ligger på totalt runt 30 miljoner sidvisningar – varje dag.Dessutom har vi en position som alla andra medier i Sverige och de flesta internationellt avundas: Läsarna kommer direkt till Aftonbladet. Vår förstasida har en helt unik position och vi har runt 80 procents direkttrafik, det vill säga att en överväldigande majoritet går direkt till Aftonbladets sajt utan att söka eller länkas från andra. Den relationen är oerhört värdefull. Det är så vi kan bygga en stark affär som säkrar journalistiken framåt.I den senaste rapporten från Ungdomsbarometern behåller Aftonbladet sin starka position som nyhetsförmedlare. När undersökningen ställer frågan om vart man i första hand vänder sig för nyheter är svaret följande:Aftonbladet är förstahandsvalet (26%), följt av SVT och TV4. På plats fyra ligger Sveriges Radio och sedan kommer Omni och Expressen på samma nivå med 5 procents svarsandel.Till Aftonbladet kommer man för den breda nyhetsförmedlingen, en snabb nyhetsrapportering, bra sportbevakning i kombination med ett enkelt tillgängligt språk och en lätthanterlig hemsida. Glädjande för svenska medier är att hälften av de tillfrågade fortfarande tar del av nyheter från en svensk sajt varje dag. Men andelen krymper, sociala medier är på frammarsch.Det är med internationella giganter som Facebook, Google och Netflix vi slåss om uppmärksamheten. Slaget om läsarnas förtroende och tid står varje dag. Det hjälper inte att räkna hem fina veckosiffror när matchen spelas någon annanstans. Vi lovar göra vårt bästa för att du och alla andra ska fortsätta välja Aftonbladet som första nyhetskälla, för att ni ska komma till oss ofta och känna att det är mödan värt.Aftonbladet fick en bra start på 2019. Jag vill rikta ett stort tack till er alla för förtroendet. Men prestationen i januari måste vi nu lägga till handlingarna. Så ser den krassa verkligheten ut. Nu är det vårt ansvar att se till att du och alla andra – halva Sverige – vill fortsätta komma till Aftonbladet och ta del av vår journalistik. I dag. I morgon. Varje dag. Helst flera gånger. ", "title": "Nya rekordsiffror för Aftonbladet"},
{"contents": "Så fort 65-åriga Marilyn Pettersson hörde skotten på gatan utanför huset reagerade hon instinktivt. Hon tog en handduk och rusade ned för trapporna. När hon kom ut såg hon en kvinna som låg på rygg på stenplattor bakom en falafelrestaurang. – Hon var skjuten i huvudet och verkade livlös. Jag satte mig vid hennes huvud och försökte stoppa blödningen. En annan man, som kommit till platsen, hade påbörjat hjärt-lungräddning. Marilyn och han hjälptes åt att lyfta hennes huvud så att hon kunde placera en handduk mot såret. – Det blödde mycket från bakhuvudet. Jag satte handduken så att det blev som en kudde, säger Marilyn Pettersson och fortsätter:– Jag försökte prata med henne, få kontakt. Jag sa ”Hej, hej, vakna, vakna” men hon var utan livstecken. Medan mannen gjorde hjärt-lungräddning masserade Marilyn Pettersson hennes armar för att hålla igång blodcirkulationen. Marilyn uppfattade det som det tog minst 10 minuter innan ambulansen kom. – Vi kämpade med henne ända fram tills att ambulansen kom. De satte direkt in syrgas på kvinnan. Tre personer fördes till sjukhus efter skjutningen. Under förmiddagen bekräftade polisen att kvinnan, som var i 30-årsåldern, dött av sina skador. Vittnen har berättat för Aftonbladet att kvinnan hade en bebis med sig vid skjutningen. Bebisen låg på marken bredvid kvinnan efter skjutningen. – En man höll den i sin famn sedan. Han grät och skrek, säger ett vittne som vill vara anonym. Marilyn Pettersson var framme vid bebisen för att kontrollera att hen var okej. – Spädbarnet var inte skjutet men det hade en bula i bakhuvudet. Det kände jag när jag klappade på huvudet. Marilyn Pettersson gråter när hon berättar om händelsen. Hon är förtvivlad över att kvinnan dog. – Jag hoppades så att hon skulle klara sig. Jag bad till gud att det skulle gå bra, säger hon. ", "title": "Marilyn, 65: ”Jag försökte stoppa blödningen”"},
{"contents": "Larmet kom till polisen klockan 00.53 under natten till tisdagen.Vittnen hade då hört en skottlossning i centrala Växjö. När polisen kom till platsen hittades en man i 20-årsåldern skjuten. Mannen har tagits i ambulans till sjukhus. Enligt en bulletin från Centrallasarettet Växjö är han allvarligt skadad och opereras i natt.Polisen spärrade av ett stort område under natten.– Vi har spärrat av för en teknisk undersökning och så har det varit vittnesförhör, säger Lars Lindwall, vakthavande befäl  polisregion Syd.Polishundar letade i området och tekniker har undersökt platsenUnder morgonen hävdes avspärrningarna.Polisen rubricerar det som ett mordförsök.Ännu har ingen gripits.– Den drabbade vårdas fortfarande på sjukhus och har inte kunnat höras än, säger Katarina Rusin, presstalesperson vid polisregion Syd.", "title": "Ung man hittad skjuten – allvarligt skadad"},
{"contents": "Januari var en rekordmånad för Aftonbladet som befäste sin position som Sveriges största dagstidning. Nästan fyra miljoner läste Aftonbladet varje dag på något vis, vilket är rekord. Tvåan i Orvestos mätning, Expressen, nådde strax över tre miljoner läsare, i deras siffror ingår även GT och Kvällsposten.  Men det var inte bara rekord för totala räckvidden för Aftonbladet, den digitala räckvidden nådde nya rekordsiffror, drygt 3,7 miljoner läsare varje dag. Och den dagliga mobilräckvidden når fler läsare än någonsin, drygt 2,8 miljoner. – Det ligger ett oerhört lagarbete bakom de här siffrorna. Hela Aftonbladet har under senaste året lagt full kraft bakom att utveckla vår journalistik och göra allt för att våra läsare och tittare ska känna att det är hit de vill gå. Aftonbladet är svenska folkets absoluta förstahandsval för nyheter. Det är vi väldigt stolta över, säger publisher Lena K Samuelsson. Nästan 80 procent av vår trafik kommer till Aftonbladet direkt.– Det visar att de flesta av våra läsare hittar till oss för att de vill hålla sig uppdaterade, via vår app eller webb och inte via sociala medier eller sökmotorer, säger Robin Hjelte.", "title": "Nästan fyra miljoner läsare varje dag"},
{"contents": "Polisen larmades klockan 23.10 på måndagskvällen till en adress i Akalla.– Vi är där och jobbar. Två personer har anträffats skadade i ett trapphus. De är förda till sjukhus med ambulans, bekräftade Jenny Ryberg, vakthavande befäl vid polisens regionledningscentral sent på måndagskvällen.De skadade är, enligt uppgift till Aftonbladet, en man och en kvinna.Mannen ska först ha knivhuggit kvinnan svårt och sedan skadat sig själv. – Jag kommenterar inte det. Jag har inga uppgifter om skadeläget, säger Jenny Ryberg.Inte heller under tisdagsmorgonen ville polisen kommentera uppgifterna. Dock uppger man att de inblandade är svårt skadade.Polisen har inlett en förundersökning om försök till mord och en person är anhållen.Enligt uppgifter till Aftonbladet är det den skadade mannen som är anhållen. ", "title": "Två svårt skadade i knivhuggning – man anhållen"},
{"contents": "De nya siffrorna innebär att SD ökar med 2 procentenheter jämfört med föregående månads mätning från SvD/Sifo.Enligt Toivo Sjörén, opinionschef för Sifo, spelar de senaste veckornas debatt om skjutningar och kriminalitet sannolikht in i SD:s uppgång.– Det har varit diskussioner om skjutningar och mord. Tittar man på var väljarna tycker att SD har en stark position, så är det just de frågorna, säger han till SvD.I övrigt är förändringarna små mellan partierna.Kristdemokraterna sjunker till 7,3 procent, en förändring som inte är statistiskt säkerställd jämfört med föregående mätning, men däremot jämfört med juni.Partiet ökade rejält under våren och hamnade strax före valet så högt som 12 procent.Men därefter hamnade Lars Adaktussons hållning i abortfrågan i fokus och sedan dess har KD backat i opinionen.", "title": "Nya supersiffrorna för SD"},
{"contents": "Cirka 400 av 2 000 undersökta arbetsplatser runt om i landet har förhöjda radonvärden i någon lokal, enligt statistik från radonlaboratoriumet Radonova.Nu ska arbetsplatserna med förhöjda värden utredas noggrannare. Då sker mätningen endast under arbetstid vilket troligtvis gör att många arbetsplatser klarar sig under gränsen.– Merparten kommer nog ligga under gränsvärdet, säger Tryggve Rönnqvist, teknisk chef på Radonova.Sedan förra året räknas 200 becquerel per kubikmeter som ett förhöjt värde på arbetsplatser. Vid det värdet ökar lungcancerrisken för en icke-rökare med 0,1 promilleenheter medan det för rökare handlar om cirka 1,5 promilleenheter, jämfört med en arbetsplats med 100 becquerel per kubikmeter.Drygt 150 av arbetsplatser i undersökningen hade en radonhalt på över 400 becquerel per kubikmeter och 40 arbetsplatser låg över 1 000.– Det tycker jag att man måste åtgärda, säger Lars Barregård, överläkare och professor vid Sahlgrenska akademin.Världshälsoorganisationen (WHO) har rekommenderat ett riktvärde på 100 becquerel per kubikmeter, men en sådan åtgärd har bedömts innebära för höga kostnader i Sverige.Samtidigt är riskerna med radonhalter runt 200 inte direkt akuta, enligt Lars Barregård.– Men lungcancer är en för det mesta dödlig sjukdom så det är olämpligt att ha för höga halter, säger han.", "title": "Många arbetsplatser har förhöjda radonvärden"},
{"contents": "Fusket inom tandvårdsstödet fortsätter. Det handlar om oseriösa kliniker som redovisar vård som i själva verket inte utförts och som sedan stoppar pengarna från staten i egen ficka.Förra året krävde Försäkringskassan tillbaka 20 miljoner kronor för fejkad tandvård. Hittills i år är siffran redan uppe i 30 miljoner.– Det handlar om ett nytt arbetssätt. Våra kontroller utgår nu från riskbaserade urval, och vi utgår också från vårdgivare som uppvisar ett felaktigt beteende. Det är det vi nu ser effekt av, säger Linda Jakobsson, områdeschef på Försäkringskassan.Tanken med det statliga tandvårdsstödet är att en patient inte ska behöva stå för hela kostnaden vid dyra ingrepp. Tandläkare kan i stället få pengar från Försäkringskassan för att täcka kostnaderna. Men det har fört med sig ett överutnyttjande.Det förekommer även att kriminella försöker profitera på tandvårdsstödet genom avancerade bolagskonstruktioner och bedrägerier – något som kan vara svårt för Försäkringskassan att nysta upp på egen hand. Men i en ny rapport framgår att flera myndigheter tillsammans lyckades stoppa just ett sådant brottsupplägg. Två företrädare för en tandvårdsklinik dömdes till fleråriga fängelsestraff för bland annat grovt bokföringsbrott och grovt bidragsbrott. Dessutom bedöms framtida felaktiga utbetalningar på miljonbelopp ha stoppats.– Vi är glada för alla framsteg i arbetet med att stoppa felaktiga utbetalningar, säger Linda Jakobsson.Sedan i maj kan Försäkringskassan också plocka bort oseriösa vårdgivare ur systemet för tandvårdsstöd. De första tandläkarna kommer att avanslutas \"inom kort\", enligt Linda Jakobsson.Hon ser lagändringen som viktig och bedömer att den kommer att ha effekt.– Tidigare om vi upptäckte en vårdgivare som gjorde mycket fel skulle vi kontrollera, sätta in sanktioner och så vidare. Men det fanns ingen möjlighet för oss att göra avslut. Nu kan vi få ett avslut när vi sett tillräckligt mycket felaktigheter och det kan frigöra tid att jobba med fler, säger hon.Inom tandvårdsstödet förekommer även fall där patienter bedras – men det finns enkla sätt att slippa det.– Tandvårdsstödet är ju uppbyggt så att konsumenten ska välja sin tandvård och där finns all anledning att vara uppmärksam när man gör det vårdvalet. Har jag fått ett kostnadsförslag? Om inte – begär ut det. Ha en diskussion med vårdgivaren vad den ämnar göra och ta reda på vad du har betalat för.", "title": "Oseriösa tandläkare fuskar för miljoner"},
{"contents": "Det var klockan 10.03 på måndagen som larmet kom in om att en Stena Line-färja eventuellt hade kört in i ett norskt fartyg i Karlskrona hamn. – Vi har inga uppgifter om personskador. Räddningstjänsten är på väg till platsen nu, säger Sofie Schmidt på SOS alarm.Ett vittne ombord på Stena Line berättar för Aftonbladet att det inte handlar om någon krock. Däremot har en av båtarna gått på grund. – Man kände rejält att den gick på grund, det var en smäll. Det blev lite slagsida och sen försvann strömmen i hela båten, säger personen som tyckte händelsen var obehaglig. –  Det var lite otäckt. Vi var på väg in i en annan båt. Vi var cirka 30 meter ifrån tror jag, men det kändes som att han var väldigt skicklig som körde och undvek det.Det finns ingen misstanke om brott och polisen är inte inkopplad i ärendet. Det finns heller inga uppgifter om läckage på fartyget eller Stena Line-färjan. Och inga skador på passagerare eller besättning är inrapporterade. – I sista sekund lyckade de undgå från att krocka. Det var nära ögat men allt gick bra, säger Kent Hoff vid räddningstjänsten Östra Blekinge. ", "title": "Stena Line-färja nära kollision i Karlskrona"},
{"contents": "På tisdagen började riksdagens nya arbetsår. Dagen började klockan 11 med det traditionella uppropet av riksdagens ledamöter, inför riksmötets öppnande.Strax innan anlände Emma Carlsson Löfdahl ensam till riksdagens kammare och Aftonbladet fick den första kommentaren. Varför låter du skattebetalarna stå för dina arvoden? – Jag ger dig inga kommentarer i dag. Du kan väl svara. Varför låter du skattebetalarna stå för arvoden när du inte jobbar?– Jag är ju här i dag och jobbar. Men annars har du inte varit här?– Nej, men nu är jag här. Efter uppropet var Carlsson Löfdahl fåordig. Hon ville inte säga något om den återbetalning hon tidigare uppgett att hon skulle göra. Kommer du fortsätta plocka ut ditt arvode?– Jag ger inga kommentarer.Har du förhörts ännu?– Jag ger inga kommentarer. Har du någon advokat vi kan prata med?– Nej, jag är inte misstänkt för något. Jag ger inga kommentarer. Carlsson Löfdahl lämnade Liberalerna i mars och utreds nu av åklagare för misstänkt bedrägeri. Men hon har suttit kvar i riksdagen och plockat ut fullt arvode – trots att hon inte har jobbat.Fram till riksdagens öppnande har Carlsson Löfdahl fått över 400 000 kronor.Det var Aftonbladet som i granskningen ”Maktens kvitton” avslöjade hur den före detta L-ledamoten Carlsson Löfdahl hyrde sin makes lägenhet.Totalt hade hon plockat ut närmare en halv miljon kronor i bidrag från skattebetalarna.Åklagare inledde en förundersökning om misstänkt bedrägeri i mars och Carlsson Löfdahl lämnade Liberalerna för att sitta kvar som politisk vilde.Hon valde även att ta en timeout för att avvakta åklagarens utredning.Nu har det gått ett halvår och Carlsson Löfdahl har plockat ut över 400 000 kronor i arvoden och bostadsersättningar - utan att arbeta.Enligt riksdagsförvaltningen har hon även tillgång till ett årskort för tåg som kostar närmare 84 000 kronor, liksom en rad andra förmåner, bland annat en bärbar dator, mobiltelefon och mobilt bredband.Riksdagsförvaltningen har inte lämnat ut några kostnader för detta.Att Carlsson Löfdahl plockar ut arvode utan att jobba har fått mycket hård kritik och talmannen har sagt att det är “förtroendeskadligt”.Just nu pågår en utredning som kan leda till att det inte längre kommer vara möjligt.Men de nya reglerna kan först träda i kraft i samband med valet 2022, så det kommer inte påverka Carlsson Löfdahl under den här mandatperioden.Om Carlsson Löfdahl hade hoppat av sitt riksdagsuppdrag i samband med avslöjandet skulle hon få en inkomstgaranti i fem år, sammanlagt runt 2, 2 miljoner kronor.Men genom att sitta kvar mandatperioden ut kan hon ha sin försörjning tryggad till 65-årsdagen, eftersom hon då hinner fylla 50 år.Sammanlagt kan hon då få ut omkring 9,9 miljoner kronor av skattebetalarna – inklusive riksdagsarvode och inkomstgaranti.Åklagare Bengt Åsbäck, som utreder Carlsson Löfdahl, vill inte lämna några kommentarer om utredningen.“Inte mer än att jag siktar på beslut under hösten”, skriver Åsbäck i ett mejl.", "title": "Carlsson Löfdahl efter skandalen: Jag är ju här i dag och jobbar"},
{"contents": "Dykfartyget Fritz Reuter följdes av både svenska och finländska myndigheter på sin resa mot Estonias vrakplats.I går eftermiddag nådde man fram – och misstänks ha sänkt ner en dykrobot i djupet.Allt dokumenterades av finländska sjöbevakningen.Nu har Åklagarmyndigheten inlett en förundersökning om brott mot speciallagstiftningen som skyddar M/S Estonia. Utredningen leds av kammaråklagare Helene Gestrin på Riksenheten mot internationell och organiserad brottslighet.– Det har inletts en svensk brottsutredning angående misstänkt brott mot Lagen om skydd för gravfriden vid vraket efter passagerarfartyget Estonia, säger Helene Gestrin.Hon pekar på att det enligt lagen är förbjudet att ”ägna sig åt dykning eller underrättelseverksamhet kring vraket”.– Bryter man mot den lagen kan man åtalas. Här förekommer det ju uppgifter om att det ska ha varit en båt vid Estonia och att man på något sätt agerat i vattnet, och att det ska ha funnits svenska personer ombord. Det gör att vi väljer att inleda en förundersökning, säger Helene Gestrin.I straffskalan för brottet finns böter och fängelse upp till två år.Händelsen kommer att utredas av utredningsenheten vid NOA, tidigare Rikskrim.– Det finns anledning för svenska myndigheter att ta reda på vad som har hänt kring Estonia de senaste dagarna, säger Helene Gestrin.", "title": "Svensk åklagare inleder utredning om Estonia-kränkning"},
{"contents": "Under sommaren har FBI kört en annonskampanj på Facebook. Annonserna har varit riktade till rysktalande personer i Washington DC-området, skriver CNN.Syftet ska enligt nyhetskanalens avslöjande ha varit att rekrytera spioner till underrättelsekriget mot Ryssland.En av annonserna som är skrivna på ryska lyder:”För din framtid, för din framtida familj”.Och:”Är det inte dags för dig att göra ditt drag?”.Annonserna länkar till FBI:s Washington-kontorets sida och uppmanar människor att besöka dem personligen. FBI har inte velat ge några detaljer om hur annonskampanjen gått.– Vi kan inte kommentera mer än att påpeka att Ryssland har ett stort antal underrättelseagenter som är baserade vid olika diplomatiska institutioner runtom i världen. De är väldigt aktiva och innebär ett hot mot USA och våra allierade, säger Alan E. Kohler, chef för FBI:s underrättelseavdelning i Washington DC, till CNN.Han säger också att FBI använder sig av ”mängder av olika sätt” för att samla in information.CNN:s underrättelseexpert, tidigare CIA-agenten Bob Baer, hyllar FBI-initiativet och menar att 99 procent av de ryska spioner som rekryterats av USA själva valt att ta kontakt med amerikanska myndigheter.– Att lägga ut annonserna och finnas synliga i den här miljön, att plantera ett för om att anmäla sig frivilligt till FBI, är en god idé, säger Baer.", "title": "Uppgifter: FBI raggar ryska spioner med annonser på Facebook"},
{"contents": "Larmet om att flera personer rymt från Migrationsverket kom vid 03.01 under natten mot söndagen.– Omkring tolv personer hade rymt. De har fångat in tre i alla fall, säger Anders Mattsson, vakthavande befäl vid polisen, vid 05-tiden.Senare under morgonen hade ytterligare tre av rymmarna lokaliserats, och sex var fortfarande på fri fot. Man ska ha tagit sig ut från förvaret sedan någon krossat ett fönster på boendet. Därefter ska de tolv personerna rymt till fots. Ett antal polispatruller söker efter personerna i Märstatrakten norr om Stockholm. Hundpatrull och helikopter deltar i sökandet. Minst 30 polisbilar ska ha deltagit i sökandet. – Vi hade väldigt många polisresurser där uppe, vilket berodde på en ren slump då det fanns en större resurs i samband med en trafikinsats i närheten, säger Mats Almquist, vakthavande befäl vid Stockholmspolisen. De brottsmisstankar som är aktuella i samband med rymningen är den skadegörelse som någon utfört i samband med att ett fönster krossats på förvaret. Rymningen i sig är inte olaglig. Enligt polisen har man inte fått någon indikation på att någon av de förrymda ska utgöra en fara för allmänheten. ", "title": "Rymning från förvaret i Märsta – polisinsats"},
{"contents": "Patrick Reslow avslöjades i Aftonbladets stora granskning “Maktens kvitton”.SD-toppen har vid en mängd tillfällen bokat dyra hotellsviter åt hela sin familj för upp till nästan 4 000 kronor per natt - och låtit skattebetalarna stå för hela notan.Riksdagsledamöter bör planera sina tjänsteresor så att de tar hänsyn till kostnaderna och är skyldiga att göra avdrag om de bor tillsammans med någon.Nu kan Aftonbladet avslöja att Reslow är misstänkt för flera fall av bedrägeri.Redan i april skrev chefsåklagare Joakim Zander vid Särskilda åklagarkammaren till Malmö tingsrätt i samband med att en offentlig försvarare skulle utses till Reslow:“Förhör med misstänkt kommer att hållas på tid som bestäms i samråd med den offentlige försvararen”.Enligt dokument från Åklagarmyndigheten handlade det då om “sju fall av bedrägeri i Stockholm eller annan plats i riket under tiden 2017-09-21-2018-08-28”.Men utredningen har vuxit, erfar Aftonbladet.Reslows försvarsadvokat Jan-Anders Hybelius bekräftar att det har hållits polisförhör med Reslow i början på sommaren.– Så vitt jag vet så är det bara ett förhör som har hållits. Där jag var med, säger Hybelius. Enligt Hybelius har Reslow inte erkänt något brott.– Han förnekar helt och hållet, kan jag säga.Hur tog han det när han blev delgiven misstanke för bedrägerier?– Det vill jag inte kommentera.Förundersökningen mot Reslow har pågått i snart ett år.– Det är tyvärr ganska vanligt numera, säger Hybelius.Vad händer nu?– Vi väntar på att åklagaren ska fatta beslut i åtalsfrågan. Det är det vi väntar på.Tror du att det kommer bli något åtal?– Vill inte spekulera i det. Det jag kan säga är att det är helt öppet.Aftonbladets granskning visade att Reslow systematiskt bokat dyra boenden åt hela sin familj – i samband med det som han påstod var rena tjänsteresor – utan att göra något avdrag.22 av resorna har gjorts under datum som Reslows fru har varit ledig från sitt jobb eller under helger.Och i elva av de fallen har Aftonbladet fått det bekräftat från hotellanställda och uthyrare att Reslow bokat boendena åt två vuxna och ett barn. Ett av fallen handlade om en lyxsvit på 79 kvadratmeter i Singapore som kostade skattebetalarna närmare 32 000 kronor för åtta nätter.Enligt en hotellanställd var den bokad för hela Reslows familj.Åklagare Zander vill inte kommentera förundersökningen mot SD-toppen.Aftonbladet har under flera dagar sökt Reslow för en kommentar. ► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarna", "title": "SD-topp i polisförhör – misstänkt för sju bedrägerier"},
{"contents": "Samtliga åtta skolor och förskolor i Valdemarsviks kommun håller stängt under torsdagen. Anledningen är ett hot som riktas mot verksamheterna.– Det är ett skriftligt hot som vi bedömer som grovt och tar på största allvar, säger Monika Hallberg, kommunchef på Valdemarsviks kommun.Vidare berättar hon att det inte handlar om något bombhot, men att händelsen har polisanmälts. Under onsdagskvällen informerades vårdnadshavare om att deras barn kommer få stanna hemma från skolan på torsdag, vilket Norrköpings Tidningar var först att rapportera. Åtgärden kommer efter beslut från kommunen och inte på uppmaning av polisen, enligt Monika Hallberg. – Besked om ett hot skapar en viss oro och osäkerhet. Vi tar det här på största allvar och därför har vi bestämt att vi håller stänger under morgondagen.Förhoppningen är att skolorna ska kunna öppna igen på fredag. Då är planen att även ha väktare på plats.– Lärare och rektorer kommer finns på plats imorgon för att förbereda en trygg och säker skolgång. Sedan kommer vi ta in väktare för att förstärka och säkerställa att vi har en trygg plats för både elever och lärare på fredag.Det här är inte första gången som det skickas hotbrev till Valdemarsviks kommun. I mars fick kommunen ett brev med posten som betraktades som så pass allvarligt att kommunhuset Strömsvik hölls stängt i ett par dagar. ", "title": "Alla skolor i Valdemarsvik stängs efter hot"},
{"contents": "Al-Azhar driver friskolor med muslimsk inriktning på flera orter i landet. De senaste fyra åren har man tagit emot statsbidrag på 14 miljoner kronor, men nu visar en granskning från Skolverket på allvarliga brister.Skolorna har begärt statsbidrag som bland annat ska gå till enskilda lärare i löneförhöjning, eller för att kunna utbilda sig på universitet. Vid kontroll har huvudmännen dock inte kunnat visa att pengarna betalats ut på rätt sätt.– När vi kontrollerat lönespecifikationer kan vi se att man vissa månader uppgett att man betalat ut pengar till lärare X, men det syns inte i lönespecifikationen, säger Andreas Spång, enhetschef på Skolverket.Skolverkets granskning omfattar stiftelsen i Örebro respektive Vällingby i västra Stockholm, samt ett dotterbolag till stiftelsen i Vällingby. Mot samtliga riktas återkrav på flera hundratusen kronor. Totalt landar summan som ska betalas tillbaka på 1,1 miljoner kronor.– Det är alltid allvarligt när man inte kan visa hur man använt statsbidragspengar. Vi har kontrollerat tre olika statsbidrag och kan återkräva pengar för samtliga tre, säger Andreas Spång.TT: Vad har de här pengarna gått till i stället?– Det vet vi inte och det är därför vi begär tillbaka dem.TT: Är det slarv eller uppsåtligt fusk?– Vi kan inte utifrån det vi tittat på se att det rör sig om uppsåtligt fusk. Det som också talar emot det är att vi inte kan se några mönster i det hela. Däremot är det så att man inte riktigt har koll på dokumentationen, säger Spång.Al-Azhar har varit i blåsväder förr. I somras dömdes flera tidigare styrelseledamöter i ägarstiftelsen för grova ekobrott. Bland annat lät den 51-årige grundaren av stiftelsen föra ut tio miljoner kronor från stiftelsen för att starta en bank. Fallet är överklagat till hovrätten.Det var i samband med att misstankarna om ekobrott blev kända som Skolverket inledde sin granskning. Totalt omfattar kontrollerna 10 av de 14 utbetalda miljonerna.Före granskningen hade Skolverket inga indikationer på misskötsamhet hos Al-Azhar, och myndigheten medger att kontrollen kunde varit bättre.– Vi har haft anledning att se över vår interna organisation och framöver kommer vi att ha en betydligt bättre beredskap för att fånga upp saker som sticker ut.Trots bristerna kommer statsbidrag att fortsätta att betalas ut till Al-Azhar.– Såsom systemet är utformat har man rätt till statsbidrag så länge man har ett tillstånd om man är en enskild skola. Då har Skolverket en skyldighet att betala ut pengar, säger Andreas Spång.Tidigare har Al-Azhar-skolan varit utsatt för kritik för bland annat könsuppdelade gymnastiklektioner samt bön under lektionstid, något som strider mot skollagen.TT har sökt företrädare för Al-Azharstiftelsen.Rättad: I en tidigare version fick Andreas Spång fel efternamn.", "title": "Lärarlöner borta – Al-Azhar krävs på miljon"},
{"contents": "Aftonbladet har i “Maktens kvitton” gått igenom hundratusentals handlingar hos riksdagsförvaltningen och granskat olika ersättningar som riksdagsledamöterna har fått.Handlingarna omfattar bland annat samtliga reseräkningar för ledamöterna under förra mandatperioden och politikernas ersättningskrav för boenden i Stockholm.Granskningen inleddes i april 2018 och har skakat om det politiska Sverige.När det två första avslöjandena publicerades i augusti samma år avgick två ledamöter – på mindre än 24 timmar.Både M-ledamoten Michael Svensson och KD-ledamoten Penilla Gunther lämnade efter avslöjanden om hur de missbrukat skattemedel.– Det är otroligt allvarligt när man agerar på det här sättet, sa KD:s partiledare Ebba Busch Thor om sin partikollega Gunther.Några veckor senare avgick även KD-toppen Caroline Szyber, som var ordförande i civilutskottet, efter flera avslöjande om hur skattebetalarna fått stå för boendekostnader för hennes familjemedlemmar i Rom, Venedig och under ett sommarbröllop på västkusten.Redan i samband med de första avslöjandena ville samtliga partiledare skärpa kontrollerna.– Det är väl rimligen en fråga för riksdagsförvaltningen ytterst, uppenbarligen behövs något, sa statsminister Stefan Löfven (S).Sedan dess har “Maktens kvitton” lett till att Särskilda åklagarkammaren har inlett sex förundersökningar om misstänkta bedrägerier mot sex politiker.I september 2019 kom det första åtalet, något mycket ovanligt. Den före detta SD-ledamoten Stefan Jakobsson åtalades för omkring 40 olika bedrägeritillfällen efter att ha utnyttjat skattemedel till en rad privata utgifter under sin tid som riksdagsledamot.Jakobsson satt även i riksdagens utbildningsutskott, hade varit suppleant i justitieutskottet, och nämndes som en tänkbar efterträdare till Jimmie Åkesson.Men Jakobsson drog tillbaka sin kandidatur under valrörelsen.– Stefan Jakobsson har fram tills nu varit en kandidat till riksdagen. Hans förtroende är riktigt skadat. Både inom partiet och utom. Reaktionerna är med all rätt väldigt starka på det som han har gjort, sa SD:s partiledare Jimmie Åkesson.Just nu pågår ytterligare tre förundersökningar. En som utreds av Särskilda åklagarkammaren är den tidigare L-ledamoten Emma Carlsson Löfdahl.Aftonbladet avslöjade i mars 2019 hur Carlsson Löfdahl under sex år hyrt en övernattningslägenhet i Stockholm - av sin egen make. Genom sitt upplägg hade Carlsson Löfdahl sammanlagt fått 463 000 kronor i bidrag från riksdagen för att betala hyror till maken.Carlsson Löfdahl intygade för riksdagen att hon betalade 13 000 kronor i månaden till maken, trots att månadsavgiften för makens bostadsrätt var drygt 2 000 kronor.Etter Aftonbladets avslöjanden tvingades Carlsson Löfdahl lämna Liberalerna.– Hon har agerat mycket olämpligt och förtroendeskadligt och bör omedelbart avgå, sa L-s dåvarande partiledare Jan Björklund.Men Carlsson Löfdahl valde att sitta kvar i riksdagen som politisk vilde.Affären skakade om Liberalerna och i SvD/Sifos marsmätning, som gjordes i samband med avslöjandet, fick partiet rekordlåga 3,3 procent.När åklagaren inledde sin förundersökning valde Carlsson Löfdahl att ta en time out.Under de följande sex månaderna plockade hon ut över 400 000 kronor – utan att arbeta.– Jag tycker att det är ganska tydligt att det är förtroendeskadligt om man tydligt säger att man inte kommer delta i riksdagsarbetet och ändå fortsätter uppbära arvode, sa talman Andreas Norlen.Moderaternas toppnamn Erik Bengtzboe, talesperson för arbetsmarknadsfrågor, vice ordförande i arbetsmarknadsutskottet och tidigare Muf-ordförande, avgick också under 2019 och utreds nu för misstänkt bedrägeri.Bengtzboe bor med fru och barn i en bostadsrätt i Stockholm, men hade varit folkbokförd i pojkrummet hos sin mamma i Nyköping.Genom sitt upplägg hade kunnat plocka ut 158 000 kronor i bidrag.– Hans personliga trovärdighet har tagit allvarlig skada av den senaste tidens uppmärksamhet kring riksdagens ersättning för hans boenden. Erik Bengtzboe kommer nu att fokusera på att rätta till dessa felaktigheter och försöka reparera sitt politiska förtroende inom och utom Moderaterna, sa partiledaren Ulf Kristersson i ett uttalande i samband med Bengtzboes avgång.Även SD-ledamoten Patrick Reslow, som gick över från Moderaterna under 2017, utreds för misstänkt bedrägeri. Strax före sommaren delgavs han misstanke för sju bedrägerier – efter att vid en mängd tillfällen ha bokat dyra boenden åt hela sin familj och låtit skattebetalarna stå för hela notan.Förundersökningen har snart pågått i ett år.– Vi väntar på att åklagaren ska fatta beslut i åtalsfrågan, sa Jan-Anders Hybelius, som är Reslows försvarsadvokat, i september.Reslow är en av dem som gjort av med mest pengar på resor och bodde bland annat med sin familj i Singapore på lyxhotell för 32 000 kronor.Notan gick till skattebetalarna och när Aftonbladet konfronterade Reslow förnekade han att familjen hade varit med i Singapore.– Jag var där själv, sa han i en tv-intervju.Men av polisutredningen framgår att Reslow ljög – familjen var med.Men trots att Reslow bröt mot reglerna när han inte gjorde avdrag för sin familj har åklagaren lagt ner utredningen när det gäller Singapore-resan.Efter Aftonbladets avslöjandena om hur ledamöter plockat ut felaktiga ersättningar har det ställts allt fler krav på en ny lagstiftning – en ”lex Maktens kvitton”. – Det förefaller mig uppenbart att man måste skärpa kontrollen. Dock tycker jag att det är mycket sorgligt att man anser att det är nödvändigt. Det visar på en tilltagande upplösning av riksdagsledamöternas personliga moral, sa Inga Britt Ahlenius, tidigare chef för FN:s internrevision.Flera ledarskribenter och statsvetare har efterlyst en ny lagstiftning. – Ja, jag tycker att det är angeläget att strama upp regelverket. Inte minst att försöka reparera de skador som alla dessa affärer har vållat förtroende för riksdagsmän, statstjänsteman och förvaltningen överhuvudtaget, sa statsvetaren Marja Lemne.I augusti ville samtliga partier ändra regelverket så att en ledamot inte ska kunna plocka ut fullt arvode om man inte arbetar. Partierna öppnade även för att skärpa kontrollerna av ledamöternas ersättningar.“Kontrollen ska vara noggrann och ändamålsenlig. Granskningen visar på att det finns brister som bör åtgärdas”, skrev Moderaterna i en kommentar.Och avslöjandena i “Maktens kvitton” kommer sannolikt att få varaktiga följder i form av en ny lagstiftning.I juni 2019 inleddes en utredning som kan hindra ledamöter från att få ut arvode utan att arbeta.I direktiven till utredningen står det:“Det kan då framstå som provocerande om en riksdagsledamot dessförinnan under lång tid på eget initiativ tydligt har valt att inte alls delta i riksdagsarbetet, utan att det påverkat ledamotens arvode eller medfört andra ekonomiska konsekvenser”.– Det är framför allt fallet med Emma Carlsson Löfdahl. Det är mest hon som har aktualiserat det, sa Hans Hegeland, sekreterare i utredningen.Riksdagen har även inlett ytterligare en utredning. I slutet av september 2019 presenterade riksdagsdirektören sina direktiv, som handlar om hur riksdagen ska hantera och reglera ledamöternas ersättningar. Den utredningen ska titta på många av de brister som har avslöjats i Aftonbladet.Utredningen leds av justitierådet Erik Nymansson och ska bland annat överväga om det behövs strängare regler för riksdagsledamöterna och behoven av stickprovskontroller, sanktioner med olika förbud samt regler för återkrav av felaktigt utbetalda ersättningar.Utredningen ska också titta på om ersättningen för övernattningsbostäder behöver regleras.Båda utredningarna har initierats efter “Maktens kvitton”.I Aftonbladets granskning har ledamöternas ersättningar gåtts igenom systematiskt och kombinerats med en tidskrävande kartläggning av politikerna i sociala medier.Granskningen har inspirerat flera andra redaktioner att göra liknande granskningar.I Norge inledde den näst största tidningen, Aftenposten, en egen granskning av politikernas reseräkningar.Och även där avslöjades misstänkt brottslighet i Stortinget.– Fremskrittspartiet Mazyar Keshvari anklagas för allvarligt bedrägeri, som har en straff på sex års fängelse. Keshvari har erkänt att han felaktigt har levererat falska reseräkningar för 450 000 och har lovat att återbetala pengarna. Och Arbetarpartiets Hege Haugeland Liadal blev polisanmäld av Stortinget efter våra avslöjanden, säger Henning Carr Ekroll, nyhetschef på Aftenposten och en av journalisterna bakom granskningen. Aftonbladets avslöjanden under 2018 och 2019 har väckt enormt starka reaktioner. Hittills har det publicerats över 110 artiklar, som har haft över 17 miljoner sidvisningar.“Maktens kvitton” har nominerats till ett flertal prestigefulla priser – och vunnit en INMA-award, som brukar kallas för medievärldens Oscar, i New York. Enligt juryns motivering var granskningen ”perfekt genomförd, oerhört imponerande, journalistik när den är som bäst”.Enligt talman Andreas Norlen har “Maktens kvitton” haft en stor påverkan på riksdagen:– Det är uppenbart att de här avslöjandena riskerar att skada förtroendet för riksdagen som institution och riksdagens ledamöter generellt och det tycker jag är mycket bekymmersamt.Samtidigt menar Norlen att granskningen fyllt en viktig funktion:– Jag tycker det här är ett tydligt exempel när media gör demokratin en tjänst och tillför nya perspektiv som kanske inte annars hade kommit i dagen.► L-topp hyr makens bostadsrätt – får 412 000 kr under mandatperioden► Efter Aftonbladets granskning – flera poliser utreder riksdagsfusket►  Fyra riksdagsledamöter har avgått – en har tagit timeout► SD-toppen åkte på djurfest – bokförde det som ”tjänsteresa”  ► KD-toppen åkte till bröllop – tog betalt för tjänsteresa► Hela granskningen ”Maktens kvitton – så tipsar du reportrarna", "title": "Maktens kvitton – granskningen som förändrade riksdagen"},
{"contents": "Ingen av poliserna skadades fysiskt i samband med attacken. Poliserna åkte till adressen, ett flerfamiljshus i Hällefors kommun, för att hämta in mannen till förhör, enligt polisens presstalesperson. – I samband med det gör han utfall med kniven, säger Stefan Wickberg, presstalesperson vid polisen region Bergslagen. Enligt polisens uppgifter försökte mannen hugga polismännen. – Mannen förskansar sig sedan i en bostad. Vår ambition är att få ut honom på ett så säkert sätt som möjligt, säger Wickberg. Efter att patrullen larmade om att de anfölls inleddes en stor polisinsats. – Vi pratar om resurser som är specialutbildade för att hantera sådana här funktioner, säger Wickberg. Även förhandlare finns på plats för att försöka få ut mannen från lägenheten. Polisen kunde till en början inte säga varför mannen skulle hämtas till förhör. Drygt åtta timmar efter att dramat inleddes kunde mannen till sist gripas. Vid 16-tiden uppger polisen att de forcerat mannens lägenhetsdörr och att han därefter kunde gripas.Mannen är nu misstänkt för försök till grovt våld mot tjänsteman.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Försökte hugga poliser med kniv – stor insats"},
{"contents": "✓ Fritidsledare ✓ Tidigare dömd", "title": "23-årig man häktas efter Karolin-mordet"},
{"contents": "Första larmet kom klockan 02.41. Explosionen hördes över stora delar av Lund.– Många ringde om en hög smäll, vi fick in 17 samtal om händelsen på kort tid. Det har skett en explosion och är skador på en byggnad. En skadad person har förts till sjukhus i ambulans. Jag har inga uppgifter om skadeläget, säger Mia Lorén.Explosionen inträffade på Stora Södergatan. Ett vittne uppger för Aftonbladet att det är glassplitter på gatan.– Jag ser 9–10 polisbilar, polishundar och en brandbil, sa han kort efter explosionen.Joel Johansson, inre befäl vid räddningstjänsten, uppger att det handlar om en kraftig explosion.– Vi anlände samtidigt som ambulansen. De fokuserade på den skadade personen som åkte in till sjukhus, säger han.Explosionen har enligt räddningstjänsten skett i ett trevåningshus med butikslokaler i gatuplan och bostäder ovanför.– Vi fokuserade på att undersöka skadorna på huset och eventuell rasrisk. Största skadorna är på en livsmedelsbutik, dörr och fönster har blåsts ut. Det har även uppstått en vattenläcka i byggnaden. Vi stängde av vattnet ute i gatan, i samråd med polisen ville vi inte gå in i byggnaden, säger Joel Johansson.Han uppger också att polisen har begärt att bombgruppen ska komma till platsen.– Vi hjälper polisen att etablera kontakt med boende i huset där explosionen inträffade och i huset bredvid.Vittnet som Aftonbladet talat med satt på en trappa utanför en restaurang i närheten när explosionen inträffade:– Det vibrerade i marken och kändes i kroppen. Det var en väldigt kraftig smäll. Jag såg en skadad kvinna som var blodig i ansiktet och låg på gatan bland glassplittret. Enligt frilansfotografen Mikael Nilsson, som är på plats på Stora Södergatan, har explosion inte orsakat någon brand i butiken.– Den är utblåst. Glassplitter och delar av fasaden ligger ute på gatan. Mängder av fönsterrutor har även krossats i husen på andra sidan gatan, säger han.Julia, 24, bor i ett hus precis bredvid och vaknade av explosionen.– Det var den största smäll jag någonsin hört. Det skakade i hela lägenheten, jag trodde jag drömde först och var helt stirrig eftersom jag inte fattade vad som hänt, säger hon.Hon väckte sin sambo och sa att det hänt något allvarligt.– Jag hörde en kvinna skrika jättehögt nere från gatan.Plötsligt såg Julia att det var blod i lägenheten.– Min sambo hade trampat i glasskärvor. Tavlorna hade åkt ner från väggarna. Det var ingen fara, men man får ändå panik när man ser blod och inte vet vad som har hänt.", "title": "Stor insats efter explosion i Lund – en till sjukhus"},
{"contents": "✓ Så upplevde han attacken ✓ Livet med en arm ✓ Målet för framtiden", "title": "Lars, 79, fick armen avbiten av krokodil på Skansenakvariet"},
{"contents": "Klockan 10.55 på fredagsförmiddagen kom larmet om en misshandel på Södermalm i centrala Stockholm. En man och en kvinna har skadats i samband med händelsen, som utreds som grov misshandel. Enligt polisen har mannen stickskador i benet medan kvinnan blivit sparkad.Båda personerna har först till sjukhus med ambulans. Skadeläget är oklart i nuläget. Två personer har gripits i närområdet av ordningsvakter. Aftonbladet har varit i kontakt med vittnen på platsen. – Min lillebror går i skolan bredvid så jag blev lite rädd, säger ett vittne. – Det var ganska mycket folk på plats som stod och kollade. Då hörde jag att de sa att det var någon vuxen som var knivskuren som hade sprungit ut från Mariatorgets tunnelbanestation, fortsätter vittnet.", "title": "Person knivhuggen i centrala Stockholm"},
{"contents": "Ambulanshelikoptern var på väg till Karolinska sjukhuset i Solna i natt.En svårt skadad patient fanns ombord. Någonstans i Stockholmsområdet ska den ha beskjutits med grön laser. Andrepiloten ska då ha träffats i ena ögat. Falck bekräftar att en ur besättningen träffades.– Vi har tagit en besättningsman ur tjänst. Han fick symtom i ögonen efter att ha träffats, säger Cecilia Gustafsson, verksamhetschef på Falck Ambulans Gotland.Piloten kunde landa på sjukhusets helikopterplatta och den träffade fick genast söka vård på plats. Falck ser allvarligt på laserbeskjutningen. Efter händelsen kunde helikoptern inte användas för uppdrag förrän man fått in en ny besättning. – Det är allvarligt förstås, en väldigt allvarlig händelse. För det första är det personer i arbete som blir träffade, sedan också att man plockar en enhet ur drift, säger Gustafsson.Polisen utreder händelsen som brott mot strålskyddslagen och misshandel. ", "title": "Ambulanshelikopter besköts med laser – personal träffad"},
{"contents": "På lördagseftermiddagen inträffade en jordbävning med magnituden 5,8 nära hamnstaden Durres i Albanien, enligt landets geovetenskapliga institut. Elva minuter senare kom ett efterskalv med magnituden 5,3, rapporterar Reuters.I huvudstaden Tirana och i Durres skadades totalt 97 hus. 68 personer fick uppsöka sjukhus. De flesta skadades när de sprang ut ur sina hem i panik. Jordbävningen var den kraftigaste på 30 år, enligt Albaniens försvarsministerium.Flera svenska familjer befann sig under skalvet på resebyrån Apollos hotell Prestige Resort i Golem, en turistort strax söder om Durres.Fisnik Zeka var på plats med sambon Matilda Tenghagen, 24, och dottern Elisa, nio månader. Han hade precis gått upp ur havet och var på väg till Matilda och Elisa vid poolen när allt började skaka klockan 16:05:– Det var så mycket att jag nästan höll på att trilla. Alla började resa sig och få panik. Många kollade mot havet, de var rädda att det skulle komma en flodvåg.Gästerna fick inte gå in i hotellet igen förrän det hade inspekterats, vid niotiden på kvällen. Familjen gick och lade sig i sitt rum på femte våningen. De väcktes av ett nytt skalv, klockan 00:07, som varade i sju, åtta sekunder:– Jag vaknade direkt och vi gick ner. Sedan bad jag att få ett rum på markplan. Där kände vi ett, två skalv till under natten.När Aftonbladet pratar med Fisnik är han fortfarande skärrad efter händelsen:– Man känner sig så maktlös när en sådan här grej händer. Man känner sig väldigt liten, och blir plötsligt väldigt mån om det som betyder något. Man får en väldigt konstig känsla att saker och ting verkligen kan hända en, att man inte kan skydda sig mot naturkatastrofer.– Det var otäckt, just med tanke på att vi reser för första gången med ett barn.Fisnik kommer från Kosovo, och kan läsa albanska medier:– En expert har sagt att det kan komma efterskalv i flera dagar. Vi ska stanna en vecka till, men nu snackar min sambo och jag om att kanske åka hem redan på tisdag.", "title": "Fisnik, 28, från Kristianstad om jordbävningen: ”Känner sig maktlös”"},
{"contents": "✓ Hittade kinesisk skatt✓ Jagades av högvakten", "title": "Slottshälarna lurades i fälla på bensinmack"},
{"contents": "Haklappen har sålts sedan augusti 2019 i alla Ikeas varuhus. Nu dras den tillbaka. – Vi har fått rapporter om att knappen på Matvrå haklapp i blå och röd färg kan lossna, vilket kan vara en risk för kvävning. Därför väljer vi som försiktighetsåtgärd att återkalla Matvrå haklapp i blå och röd färg, säger Emelie Knoester, affärsområdeschef på IKEA of Sweden.Det finns varianter av haklappen i andra färger som inte berörs av återkallelsen.Kunder som köpt haklappen uppmanas att omedelbart sluta använda produkten och i stället lämna tillbaka haklappen. Man behöver inte visa kvitto. ", "title": "Ikea återkallar haklapp – risk för kvävning"},
{"contents": "Larmet från Förvarsmakten kom klockan 13.17 på torsdagen. Enligt Aftonbladets uppgifter hade två utländska medborgare gripits av Försvarsmaktens skyddsvakter i anslutning till en känslig militär anläggning i Upplands-Bro kommun.En av personerna ska enligt Aftonbladets uppgifter ha visat upp en ukrainsk id-handling.De två personerna ska ha beträtt ett område som är klassat som skyddsobjekt och polispatruller kallades till platsen. – Skyddsvakter har omhändertagit två personer som misstänks för brott mot skyddslagen. Patruller har varit där och fört dem till polisstation, säger Towe Hägg på polisen. Försvarsmakten bekräftar händelsen för Aftonbladet.– Vi har fått in rapport om att skyddsvakter omhändertagit personer. Ärendet är överlämnat till polisen, säger Johan Lundgren på Försvarsmaktens presstjänst.", "title": "Utländska medborgare gripna vid känsligt militärt objekt"},
{"contents": "Det var den 21 augusti som en vikare på ett äldreboende i Simrishamn noterade hur en kvinna såg väldigt törstig ut, och att ingen hade gett henne något att dricka. Personalen ska då ha sagt ”dom jävla näringsdryckerna har hållit henne vid liv länge”, skriver Ystad Allehanda. Kvinnan var både torr och klibbig i munnen. Vikarien ska ha gett kvinnan ett glas vatten och näringsdryck som hon fort svepte. Vikarien satte även på tv:n och tände en lampa hos den äldre kvinnan. Den ordinarie personalen ska då stängt av både tv:n och lampan. Båda händelserna har rapporterats enligt lex Sarah och en utredning har inletts. Annika Forsgren, avdelningschef inom vård och omsorg på Simrishamns kommun säger att de tar det på största allvar. Hon uppmanar personal att göra anmälningar. – Det här är absolut inte okej. Vi ser väldigt allvarligt på det här så därför tycker jag det är så bra att sånt här anmäls så att det kommer upp till ytan, säger Annika Forsgren. Ska man vara orolig för att sånt här kan ske? – Det tycker jag inte att man behöver vara. Det är väldigt ovanligt men tyvärr förekommer det när det är människor som jobbar med människor. Men vi accepterar det inte, säger Annika Forsgren.  Rapporten ska nu skickas till socialnämnden. Där ska man undersöka om det ska anmälas till Inspektionen för vård och omsorg, Ivo. Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Vårdpersonal vägrade ge törstig åldring vatten"},
{"contents": "Det var på tisdagskvällen som en flicka i 10-årsåldern försvann från sitt hem i Västsverige. Sedan dess har polisen sökt efter henne och på torsdagen utfärdades ett rikslarm. Polispatruller runtom i Sverige har fått ett utförligt signalement på flickan och enligt uppgifter till Aftonbladet ska polisen också spana efter ett specifikt fordon som flickan tros ha försvunnit i.Polisen misstänker att flickan har blivit bortförd och rubricerar försvinnandet som misstänkt människorov. Enligt uppgifter till Aftonbladet kan flickan ha förts ur landet. Detta då två av hennes syskon är försvunna sedan tidigare.– Vi tittar på det. Det vi kan säga i nuläget är att det ligger i farans riktning, säger Sten-Rune Timmersjö, chef för polisens avdelning för grova brott i Fyrbodal.Två personer i flickans närhet anhölls på torsdagskvällen som skäligen misstänkta för människorov. – De är nere i Göteborg. Vi har inte hört dem, utan hoppas att de kommer hit under dagen, säger Sten-Rune Timmersjö på fredagsförmiddagen. Tidigare i år omhändertogs flickan tillsammans med sina syskon efter ett beslut från Förvaltningsrätten. Detta då barnen utsatts för upprepat våld och levde under hedersförtryck. Det är i nuläget oklart var flickan är eller hur hon försvunnit.– Vi vet bara att hon frivilligt har lämnat hemmet för att möta någon som hon åker med. Hon har inte med våld blivit förd från hemmet. Vi vet inte om hon har lämnat med bil, eller om hon har tagit bussen. Vi vet inte hur hon kommit därifrån, säger Annette Timm Preinfalk från polisens enhet för grova brott till Bohusläningen.Polisen ska ha haft kontakt med flickans föräldrar som säger att hon inte är hos dem. ", "title": "Två anhållna – fortsatt sökande efter försvunnen flicka"},
{"contents": "Polis gick ut med namn och bildGreps av insatsstyrkanFlydde ut genom balkong", "title": "Jagades i hela världen efter skjutningarna – nu ställs männen inför rätta"},
{"contents": "Prinsessan Madeleine debuterar som barnboksförfattare och presenterade sin bok under fredagen på bokmässan i Göteborg.  Boken ”Stella och hemligheten” tar upp ett svårt ämne – sexuella övergrepp mot barn. I boken har den nioårige flickan Stella en kompis, Elena, som blir sexuellt utnyttjad av en vuxen man. Hennes mammas nya pojkvän kommer in på Elenas rum en kväll och förgriper sig på henne. Boken är framtagen i samarbete med World Childhood foundation och är ett försök att förebygga sexuella övergrepp mot barn. – Vi ville nå ut till barnen. De har också rätt till kroppslig integritet. De har rätt att säga ifrån, sa prinsessan Madeleine på Bokmässan. Boken lyfter fram olika situationer som ett barn kan uppleva som ett övergrepp. Allt från att bli kramad hårt av en moster till ett allvarligt sexuellt övergrepp. – I grunden handlar det om att sätta gränser. Att barnen ska hitta styrkan att säga ifrån, sa prinsessan Madeleine.Efter presentationen på Bokmässan åkte prinsessan Madeleine tillsammans med medförfattaren Marie Oskarsson till Talldungeskolan i Göteborg. Där har elever från årskurs tre fungerat som testpanel. De har fått läsa delar av boken och tycka till. Idag var eleverna på plats för att få träffa prinsessan och frågorna haglade. Flera barn undrade hur hon hade kommit på historien – medan andra ställde oblyga frågor om hur det är att vara prinsessa. Ett barn undrade hur det var att ha tjänare. Ett annat om prinsessan var miljonär. Den sista frågan duckade prinsessan för. När frågestunden var slut utbröt ett selfiekalas. Alla ville vara med på en bild  med prinsessan – som tålmodig lät sig fotograferas. På väg ut från klassrummet fick Aftonbladet en pratstund med prinsessan. Hon avslöjade att hon och Chris O'Neill inte ryggar tillbaka för att prata om övergrepp med sina egna barn. För att skydda dem. – Det har vi börjat med. Det är jätteviktigt att man gör. Att man pratar om kroppslig integritet, sa prinsessan Madeleine. Har du läst boken för dina egna barn?– Jag har börjat läsa den för Leonore. Det känns bra. Det finns vissa likheter med bokens historia och prinsessan Madeleines eget familjeförhållande. Flickan Stella bor i USA men har svenskt påbrå. En dag släpper hennes föräldrar en bomb – Stella ska flytta till Sverige och börja i skolan där. Kanske är historien också ett sätt för prinsessan Madeleine att processa det faktum som hon snart ställs inför. Nästa år fyller Leonore 6 år och ska börja skolan. Då är frågan om det blir i USA eller Sverige. Väljer hon att bo kvar i Florida och sätta sin dotter i skola i USA riskerar Leonore, enligt successionsordningen, att bli av med sin plats i tronföljden. Ett svårt beslut som hon ännu inte tagit ställning till. – Vi får se. Vi vet ännu inte riktigt, sa prinsessan Madeleine till Aftonbladet. ", "title": "Prinsessan Madeleine pratar om övergrepp med Leonore"},
{"contents": "Polisen larmades om detonationen i bostadsområdet Rannebergen i Angered klockan 02.04. Minst ett tiotal samtal kom in till ledningscentralen.– Det är helt uppenbart så att en kraftigare sprängladdning har gått av. Det har varit en hög smäll och folk har känt tryckvågen, säger Morten Gunneng.En bombkrater har hittats något tiotal meter från flerfamiljshuset.– Skadorna är större än vi först trodde. Fasaden och fönsterrutor har gått sönder liksom ett vattenrör i ett valv vid en entré, säger Morten Gunneng.Nationella bombskyddet har undersökt detonationsplatsen under natten. Vid 05-tiden kunde avspärrningarna minskas och kriminaltekniker påbörja sitt arbete.– De kommer att vara där hela morgonen. Vi ska även förhöra vittnen.Inga personskador är rapporterade, även om ambulans tidigt larmades till Rannebergen. Utöver skadorna på huset har ett antal cykelförråd vid parkeringen skadats av sprängladdningen.Polisen har inlett en förundersökning om allmänfarlig ödeläggelse.", "title": "Detonation i Göteborg – bombtekniker larmade"},
{"contents": "– Partistyrelsen har ju avslagit de här motionerna under alla mina åtta år som partiledare och även inför den här stämman. Nu valde partistämman mot partiledningens vilja att fatta beslutet. Jag beklagar det, säger Lööf.Hon förstår kritiken som kommit från judiskt och muslimskt håll.– Jag förstår den kritiken, och jag har också varit i kontakt med Judiska centralrådet på förmiddagen och kommer att prata mer med dem på eftermiddagen. För oss är det en viktig fråga att hålla religionsfriheten högt, och den står vi bakom till 100 procent, säger Lööf.Hon uppger att hon även varit i kontakt med muslimska företrädare. Partistyrelsen ska nu analysera beslutet, enligt Annie Lööf. Frågan är hur partiledningen nu ska verka för ett förbud, som blev stämmans beslut.– Vi håller ju religionsfriheten högt och för oss är det viktigt att stå upp för de grundlagsfasta rättigheter som finns och att värna minoriteter som finns i Sverige. Det här är inget som vi kommer att skriva riksdagsmotioner om, säger Annie Lööf", "title": "Lööf beklagar beslutet om omskärelseförbud"},
{"contents": "En polispatrull som var ute och åkte i Borås hörde en kraftig smäll klockan 23.40 på tisdagskvällen.– Sedan kom första samtalet från allmänheten några minuter senare, säger Aki Kononen, stationsbefäl vid polisen.Efter en stund kunde polisen lokalisera explosionen till en byggnad på Sparregatan där stadsarkivet och Borås tidning huserar. En fönsterruta hade gått sönder av detonationen.– Det är utanför stadsarkivets entré det har hänt. Det finns ingen känd hotbild mot varken stadsarkivet eller tidningen. Motivet är oklart, säger Aki Kononen.På plats hittade polisen även ett odetonerat föremål på marken, en flaska med stubintråd.– Vi misstänker att det är en hemmagjord bomb. Det går att se att gärningsmannen har försökt tända på men inte lyckats, säger Aki Kononen.Nationella bombskyddet anlände till Borås vid 01.30. En bombrobot undersökte nu den misstänkta flaskan. Samtidigt spärrades ett stort område av.Efter några timmar hade bombgruppen undersökt föremålet och avspärrningen kunde minskas så att kriminaltekniker kunde undersöka brottsplatsen efter spår.– Bomben är beslagtagen och paketerad, säger Aki Kononen.Polisen har inlett förundersökning om försök till allmänfarlig ödeläggelse, framkallande av fara för annan och skadegörelse.Så sent som under natten mot tisdagen inträffade en annan explosion i centrala Borås. Polisen utreder nu ett samband med nattens bombdrama.Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "Explosion och bombinsats i Borås"},
{"contents": "✓ Var nere med dykrobot✓ Svenskar deltog✓ Konfronterade besättningen", "title": "Tyskt fartyg tros ha brutit förseglingen kring Estonia"},
{"contents": "Vid 20.50 i går fick polisen samtal om att en kvinna hoppat i vattnet vid Ulvsundabron i västra Stockholm.Kvinnan räddades ur vattnet – men även en man hämtades upp, och kom att misstänkas för brott. Enligt Aftonbladets uppgifter misstänks mannen ha knuffat sin flickvän i vattnet från bron.– Exakt vad som kommit fram kan jag inte gå in på, men det har kommit fram uppgifter som tyder på att mannen är misstänkt för mordförsök, och det är det vi fortsätter att utreda, säger Towe Hägg, Stockholmspolisens presstalesperson.En ung man är anhållen, skäligen misstänkt för försök till mord. Det är den lägre misstankegraden. Polisen uppger att man genomfört en teknisk undersökning vid Ulvsundabron.Vad grundar sig misstankarna på?– Kopplingarna dem emellan och lite bakgrundsinformation från vittnen. Sedan ska det också göras närmare kroppsundersökningar av bägge, säger Hans Margell, åklagare vid Västerorts åklagarkammare.Både mannen och kvinnan fördes till sjukhus, men mannen har kunnat lämna under dagen. Kvinnan har legat nedsövd sedan händelsen och har inte kunnat höras, uppger åklagare på måndag eftermiddag.– Under dagen har misstanken inte stärkts men heller inte direkt försvagats, säger Hans Margell, kammaråklagare.", "title": "Man ska ha knuffat flickvän från bro – anhållen"},
{"contents": "", "title": "Direktrapport: Våldsdåd i Finland "},
{"contents": "✓ Vittne: Försökte hoppa på en av vakterna✓ ”De hade dragna vapen”", "title": "Man gick till attack mot slottsvakt"},
{"contents": "Tidigt en morgon i februari fick räddningstjänsten larm om en brand i terrängen i Forsby utanför Knivsta. På platsen, bredvid en brinnande rishög, hittades Marko Loikkanens, 46, kropp.Enligt Aftonbladets uppgifter hade han skjutits med ett skott i nacken. Man misstänker att gärningsmännen även försökte elda upp kroppen. Polisens utredning gick trögt och man gick ut med Markos namn och bild med hopp om att få in fler tips. I slutet av augusti häktades till slut två män – i 20- och 45-årsåldern – misstänkta för mord och brott mot griftefriden. Nu har fallet tagit ännu en vändning. I torsdags förra veckan fattade åklagare beslut om att en 15-årig flicka skulle anhållas i sin frånvaro misstänkt för mord.Några timmar efter beslutet greps hon och i helgen hölls en häktningsförhandling. Åklagaren försökte få henne häktad på sannolika skäl misstänkt för mord.Enligt häktningsprotokollet förnekade hon brott och tingsrätten gick på försvarets linje.– Häktningsyrkandet ogillades och hon försattes på fri fot. Det finns inte mycket mer att säga, säger åklagare Pontus Melander.  Är hon fortfarande misstänkt? – Hon är fortfarande misstänkt, säger Melander. Han vill inte kommentera vilka omständigheter som ligger bakom misstankarna.Den exakta tidpunkten för mordet, samt var brottet ägde rum är ännu oklart. Aftonbladet har sökt flickans försvarsadvokat. ", "title": "15-årig flicka misstänks för brutalt mord"},
{"contents": "Lidingö är den första kommunen i Stockholms län att införa tiggeriförbud.Förbudet börjar gälla omgående och omfattar tio torg i kommunen.– Vi vill ha ett tiggeriförbud för tiggeri är ingen väg ur fattigdom. Tiggeriet är ett stort problem och gör att många Lidingöbor känner sig otrygga, säger Daniel Källenfors (M), kommunstyrelsens ordförande till DN.I mer än en timme pågick debatten i Lidingö stadshus innan det var dags att rösta.Då stod det klart att ja-sidan vann med 26 röster mot nej-sidans 25.Moderaterna, Kristdemokraterna och Lidingöpartiet var för ett förbud, Liberalerna, som också är del i den styrande majoriteten i kommunen, sa nej.Det blev SD som avgjorde, med tre röster för ett förbud.De platser som omfattas av förbudet är:Rudboda torg, Källämgstorget, Lidingö centrum, Torsviks torg, Baggeby torg, Larsbergs centrum, Högsätra – vid Willys och Max, Skärsätra torg, Breviks centrum samt vid Ica i Käppala.Tiggeriförbudet var ett vallöfte från Moderaterna, Lidingöpartiet och Kristdemokraterna.", "title": "Stopp för tiggare på Lidingö"},
{"contents": "På torsdagen hängde spänningen i luften på trygghetsboendet Orstenen i Uppsala. En av de boende hade redan i somras skrapat fram tre tv-symboler på en trisslott. Vanligtvis betyder det att man får skrapa fram en storvinst i tv, men eftersom lotten tillhörde samtliga 38 hushåll på boendet fick Svenska Spel möta upp vinnarna på plats. Pensionärerna på boendet har nämligen som tradition att skrapa triss en gång i veckan och de delar alltid på vinsterna.93-årige Hjalmar Hedbom fick uppdraget att skrapa tv-lotten.– Det var en unik situation där 38 hushåll delar på vinsten. På så sätt fick alla vinnare vara med och ta del av spänningen, säger Svenska Spels vinnarambassadör Pierre Jonsson i ett pressmeddelande.Vid 15-tiden hade alla samlats i gemensamhetslokalen när Hjalmar valde lott nummer 23. Till slut stod det klart att vinsten landade på 500 000 kronor – 13 000 kronor var.– Det här är toppen, det är ju två hyror. Jätteroligt, sa en av de boende enligt pressmeddelandet.Lottskrapets huvudperson, 93-åringen själv, var ändå lite besviken. – Det är ett misslyckande, säger Hjalmar Hedbom.Han hade hoppats på maxvinsten, 5 miljoner kronor, för att ha råd med en ny bil.", "title": "Hjalmar, 93, skrapade hem 500 000 kronor"},
{"contents": "Polisen fick larm om bråket klockan 23.28. Två män i 20-årsåldern hade knivskurits utomhus. Både vittnen och en av de skadade männen larmade 112.– Båda två har förts till Universitetssjukhuset i Örebro. Jag har inga uppgifter om deras skador men de var vid medvetande, säger Anders Gustavsson, vakthavande befäl vid polisen.Man meddelade senare att en av dem var allvarligt skadad. Polisen förhör nu de skadade männen och vittnen på plats. Ingen är gripen.– Det finns många vittnen, säger Anders Gustavsson.Ett vittne som Aftonbladet talat med uppger att fyra polisbilar och ett fordon från regionala insatsstyrkan är på plats.– Det är avspärrat vid ett hus och halva vägen mot stora rondellen. Insatsstyrkan åker runt och verkar leta efter något, säger vittnet.", "title": "Två till sjukhus efter knivskärning"},
{"contents": "Larmet kom vid 22.40-tiden på lördagen.Olyckan inträffade nära sjön Aspen nordöst om Salem.– Vi tror att en personbil har fått motorstopp och blivit påkörd av en minibuss. Den stod i körbanan med varningsblinkers, säger Roger Magnusson, operativ chef vid Södertörns brandförsvarsförbund.Enligt polisen fördes sju personer i ambulans till sjukhus. Räddningstjänsten uppgav att det var ”allvarliga skador i olika grad”.På söndagsförmiddagen uppger polisen att en av de som fördes till sjukhus har dött. Anhöriga är underrättade. Polisen har inga uppgifter om skadeläget i övrigt.Räddningstjänsten var kvar på platsen i en dryg timme. Vägen behövde saneras.– När vi var klara var Trafikverket där eftersom det behövdes sanering och halkbekämpning. Det var mycket olja som runnit, säger Roger Magnusson, operativ chef vid Södertörns brandförsvarsförbund.Föraren misstänks för vårdslöshet i trafik, vållande till annans död och vållande till kroppsskada. Denne har ännu inte hörts.", "title": "Minibuss krockade med bil – en död och sex till sjukhus"},
{"contents": "Larmet om branden kom från Bergsjösvängen i Göteborg vid 20.20 på måndagskvällen. När räddningstjänsten kom till platsen brann det för fullt.– Det är en 50 meter lång garagelänga som brinner, säger Anders Helmborn vid räddningstjänsten.– Vi är på plats med enheter från tre stationer och ett antal ledningsfordon.Han berättar att branden vid 21-tiden hotade att sprida sig till närliggande bostäder och ytterligare en garagelänga.Vid 21.30-tiden rapporterar räddningstjänsten att de har kontroll över branden.", "title": "Storbrand i Göteborg: Brinner för fullt i garagelänga"},
{"contents": "Larmet kom 11.49 på tisdagen. Polis och räddningstjänst ryckte ut till olycksplatsen på Enköpingsvägen. – Det är en bil och en mc, säger Per Johansson, ledningsoperatör vid räddningstjänsten.En av de allvarligt skadade personerna transporterades till sjukhus med ambulanshelikopter, enligt uppgifter till Aftonbladet.– Skadeläget får sjukvården uttala sig om. Jag vet bara att samtliga var talbara när de åkte i väg, säger Eva Nilsson, presstalesperson vid polisen.Trafiken var avstängd på platsen under räddnings- och bärgningsarbetet.Polisen utreder olyckan.– Initialt finns det inget som tyder på någon form av rattfylla, säger Eva Nilsson.", "title": "Två allvarligt skadade i krock mellan mc och bil"},
{"contents": "Larmet kom 11.49 på tisdagen. Polis och räddningstjänst ryckte ut till olycksplatsen på Enköpingsvägen. – Det är en bil och en mc, säger Per Johansson, ledningsoperatör vid räddningstjänsten.En av de allvarligt skadade personerna transporterades till sjukhus med ambulanshelikopter, enligt uppgifter till Aftonbladet.– Skadeläget får sjukvården uttala sig om. Jag vet bara att samtliga var talbara när de åkte i väg, säger Eva Nilsson, presstalesperson vid polisen.Trafiken var avstängd på platsen under räddnings- och bärgningsarbetet.Polisen utreder olyckan.– Initialt finns det inget som tyder på någon form av rattfylla, säger Eva Nilsson.", "title": "Två allvarligt skadade i krock mellan mc och bil"},
{"contents": "Kvällen den 14 augusti i somras började det brinna i en lagerlokal vid tågstationen i Hässleholm.Byggnaden blev snabbt övertänd, och bostadshus i området fick evakueras på grund av den kraftiga rökutvecklingen.Samtidigt meddelade Trafikverket att storbranden orsakat omfattande skador på järnvägsstationens byggnad, men också på kontaktledningar, signalsystem och järnvägsspår – vilket blev början på nästan en veckas tågkaos. Tågtrafiken i hela södra Sverige påverkades och inte förrän den 24 augusti kunde trafiken rulla som vanligt på alla sträckor.Slutnotan för reparationerna blev 30 miljoner kronor.På onsdagsmorgonen och förmiddagen slog polisen till mot flera adresser och grep ett antal ungdomar, enligt uppgifter till Aftonbladet.Skånepolisen bekräftade senare i ett pressmeddelade att fem personer anhållits i ärendet.– De fem misstänkta är i 15-20-årsåldern. De är på sannolika skäl misstänkta för grov mordbrand, säger Robert Loeffel, polisens presstalesperson, och tillägger:– Vi utesluter inte att fler kan komma att frihetsberövas.Polisen vill inte närmare kommentera varför ungdomarna misstänks men säger att man genomfört ett omfattande utredningsarbete.– Vi har jobbat intensivt med utredningen och över 100 förhör har hållits, säger Loeffel.Åklagaren kommer före fredag att besluta om de misstänkta ska släppas på fri fot eller begäras häktade.", "title": "Ungdomar gripna för jättebranden i Hässleholm"},
{"contents": "PRO-Trollhättan Södra har bingo varje torsdag i sin lokal i Kronogården, något som är väldigt uppskattat bland pensionärerna. I torsdags när bingon var slut och de äldre var på väg ut möttes de av barn som skrek könsord och hora och kastade småsten mot dem.  En äldre dam blev så rädd att de fick köra in henne med rullatorn i lokalen igen, något som P4-Väst tidigare rapporterat om.–  De blev rädda och helt förtvivlade. Det är inte roligt att bli kallad både det ena och det andra efter att man har haft en mysig stund och spelat bingo. De flesta bingospelarna är äldre damer i 70–90-årsåldern som dessutom har svårt att gå, säger Lars-Ove Blomryd, ordförande i föreningen.En film på ungdomarna har spridits på sociala medier och upprört många. Videon har nu plockats bort och händelsen har polisanmälts.– Jag var själv inte med under händelsen men jag har sett filmen och man blir så förbannad. Jag tänker sådant som man inte kan skriva i text. En av pojkarna höll i en meter lång kätting, det är klart att allt tillsammans skapar en hotbild.Han berättar att PRO-lokalen tidigare har varit utsatta för annan skadegörelse. Bland annat ska de ha fått byta ut 23 glasrutor bara i år. Utanför ska det ha legat utbrända mopeder och en bil har brunnit. Men han menar att de aldrig tidigare har varit med om en konfrontation.– Vi har varit förbannade länge, det är så tråkigt för det är vi skattebetalare som får stå för detta och ändå görs ingenting åt saken.Föreningen har krävt övervakningskameror men fått avslag, säger han.– De har klippt ner buskar och satt in en ny lampa men det har inte hjälpt.PRO-föreningen har pratat om att försöka försöka byta lokal, trots att de tycker mycket om den, för att slippa känna sig rädda.– Jag vet ju själv när man var ung, klart att man busade, men vi respekterade alltid de äldre för det hade våra föräldrar lärt oss. Vi är ju de som har byggt upp detta landet.Aftonbladet har pratat med polisens presstalesperson Christer Fuxborg som berättar att barnen är i 12–13-årsåldern och eftersom de är minderåriga kommer även en anmälan till socialtjänsten att upprättas.– När jag hörde om det för första gången så tänkte jag: ”Vart i jösse namn är vi på väg?” Det är ungar som utsätter äldre för det här. Varför kasta sten mot någon över huvud taget? Hur tänker man? Det är fruktansvärt, säger Fuxborg.– Där måste man ta ett rejält grepp med föräldrar, skola och socialen. Det ger fel signaler om inte samhället reagerar. Man kan inte göra ett brott och sedan be om ursäkt och hoppas att allt glöms. Det här måste stävjas.", "title": "Barn skrek ”hora” och kastade sten mot pensionärer "},
{"contents": "✓ 100 poliser ✓ 4 ton kokain ✓ Lyxbåtar ", "title": "Jonas Falk greps i spansk knarkhärva"},
{"contents": "Polisen larmades till korningen Södra Parkgatan och Ystadgatan i centrala Malmö vid 18.46. Då slogs 10–12 personer med varandra och enligt polisens inledande uppgifter kan det ha förekommit tillhyggen.En man är förd till sjukhus. Hans skador ska inte vara livshotande enligt polisen.Fem unga män är gripna misstänkta för misshandel.– Nu ska de inblandade höras, säger Rickard Lundqvist vid polisen region Syd.", "title": "Tiotal personer i bråk i Malmö med tillhyggen – flera gripna"},
{"contents": "Förra fredagen genomfördes en klimatstrejk utanför kommunhuset på Västra Esplanaden i Växjö, skriver Smålandsposten. Under elvatiden på förmiddagen hände något oväntat som skakade demonstranterna. En bilist körde förbi och sprutade ut kraftig och illaluktande svart rök från sitt fordon. Efter händelsen har en privatperson anmält händelsen till polisen. – Det ska ha varit en ombyggd A-traktor som körde förbi demonstrationen och gasade så att kraftig svart rök kom ut ur avgasröret enligt anmälan, berättar Robert Loeffel som är polisens presstalesperson för tidningen Smålandsposten.Anmälan blev rubricerad som grovt miljöbrott då fordonet ska ha kört förbi demonstranterna tre gånger i rad och gasat kraftigt.", "title": "Klimatstrejkare nedsprutade med avgaser av bilist "},
{"contents": "Höstens stora kungliga begivenhet är kröningen av Japans 126:e kejsare, Naruhito. Den 22 och 23 oktober samlas hela världens statschefer vid den högtidliga ceremonin. Från början var det tänkt att kung Carl Gustaf och drottning Silvia skulle närvara.– Från svenska kungahuset är det nu bestämt att det blir kungaparet som åker till Japan den 22 oktober, sa hovets informationschef Margareta Thorgren till Aftonbladet i slutet av augusti.Nu är det ändrade bud. Enligt kungahusets kalender är det kronprinsessan Victoria som kommer att bevittna kröningen tillsammans med kungen, något som inte tillhör vanligheterna.– Ja, det stämmer att planerna var att kung och drottning skulle åka, skriver Margareta Thorgren i ett sms. Men drottningen överlät sin plats till kronprinsessan.Anledningen enligt Margareta Thorgren är de goda relationerna med Japan.– För ett år sedan var kungaparet i Japan på statsbesök.– Kungen deltar för tredje gången i ett tronskifte i Japan och då blir det rätt riktning att kronprinsessan närvarar tillsammans med kungen vid tronskiftet för den nya generationen.Historikern Dick Harrison är inte förvånad.– Det finns ingenting som ger vid handen att kungen ämnar abdikera till dotterns förmån, skriver han i ett mejl till Aftonbladet.– Snarare ger det intryck av en kombination av hövlighet mot Japan – att Sverige sänder både monarken och nästkommande monark är en stor hedersbetygelse – och av den inskolning av tronföljare i offentliga sammanhang som våra kungar och drottningar har ägnat sig åt sedan medeltiden.Prins Charles i Storbritannien har tackat ja till att delta vid kröningen. Från Danmark kommer kronprins Frederik och kronprinsessan Mary, Norge skickar kronprins Haakon, men Mette-Marit följer inte med. Från Belgien kommer kung Philippe och drottning Mathilde och även Spanien representeras av kung Felipe och drottning Letizia.Både i Belgien och Spanien har de sittande regenterna abdikerat nyligen, något som Dick Harrison, professor i historia, inte tror kommer att hända i Sverige. – Det är självklart en möjlighet, men det vore i så fall ett stort trendbrott, svarar han i ett mejl.– Svenska monarker har aldrig abdikerat frivilligt enda undantagen är våra regerande drottningar Kristina och Ulrika Eleonora.– Ingen Bernadotte har abdikerat. I andra länder, inte minst i Beneluxområdet, har flera abdikationer ägt rum i modern tid, men den oskrivna regeln för skandinaviska monarker har varit att de sitter på tronen tills de dör.På frågan vad kungahuset betyder och hur de ska följa med i en allt snabbare samhällsutveckling svarar Dick Harrison:– Monarkins framtida betydelse och överlevnad bygger på hur väl Carl XVI Gustaf och hans äldsta dotter förmår anpassa denna roll till samhällsförändringarna. Hittills har de lyckats.", "title": "Årets party – då vickar Vickan som drottning"},
{"contents": "✓ Släktingarna: Någon annan vilar i graven✓ Nu ska forskarna gå till botten i frågan", "title": "Supergangsterns grav ska öppnas"},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04:00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS ", "title": "Striden om Babblarna"},
{"contents": "✓ Så skapades magnetröntgen ", "title": "Uppfinnare: Därför fick jag aldrig Nobel-priset"},
{"contents": "Det nymålade dalahästen pryder en stor husfasad i det hippa och trendiga området Broome Street på Lower East Side i New York. – Jag älskar dalahästens historia, form, färg och mönster, säger Shai Dahan.Den amerikanska konstnären föll för den kända symbolen när han flyttade till Sverige för tio år sedan. Sedan dess har han tolkat hästen i till exempel Ludvika, Borås och Göteborg - men också i London, Polen och Miami. – I Sverige blev jag känd för att måla dalahästar och på mitt tioårsjubileum får jag åka tillbaka till min hemstad och målar världens största. Det är ganska poetiskt, säger Shai Dahan och forsätter:– Tanken har alltid varit att skapa något som alla gillar. Det ligger till grund för mitt val att måla dalahästar.Även om hans tidigare väggmålningar har beskrivits som gigantiska är det nya konstverket på Manhattan en klass för sig. Det handlar om en 18 meter hög dalahäst som tog fem dagar att färdigställa. – Jag började skissa i måndags och i fredags var målningen klar. Jag brukar arbeta snabbt, men den här gången var jag tvungen att vara extra effektiv. Det är mycket folk att ta hänsyn till och jag ville inte väsnas eller vara i vägen allt för länge, säger konstnären.Tidigare har en 13 meter hög häst i betong vid riksväg 70 i Avesta ansetts som världens största dalahäst. Men nu har den alltså fått konkurrens av den nya dalahästmuralen i New York. För konstnären Shai Dahan innebär verket att en dröm har blivit verklighet. – Att äntligen få komma tillbaka till staden där jag började min karriär och göra någonting så svenskt och monumentalt känns väldigt vackert.– Jag tror att många svenskar som bor i New York, och även infödda amerikaner och turister, kommer att uppskatta muralen. I samband med att väggmålningen blev klar slöt konstnären sin karriärcirkel. Med det inte sagt att han har tröttnat på den kända symbolen.– Förhoppningsvis kan jag fortsätta sprida dalahästen runt om i världen, kanske blir det Paris , Los Angels eller Minnesota härnäst. Det tar inte slut här.", "title": "Världens största dalahäst målas i New York"},
{"contents": "– Vi överklagar för att vi menar att studenten borde ha avskiljts från sin utbildning eftersom han enligt tingsrätten gjort sig skyldig till allvarlig brottslighet, säger Maria Björkqvist, som är utbildningsansvarig på medicinska fakulteten, till Sydsvenskan.Det som överklagas är ett beslut från Högskolans avskiljandenämnd. Läkarstudenten är åtalad för våldtäkt mot en kurskamrat på läkarprogrammet och dömdes i tingsrätten till två års fängelse. Eftersom domen är överklagad till hovrätten har den inte vunnit laga kraft – vilket avskiljandenämnden pekade på i sitt beslut.Universitetets rektor Torbjörn von Schantz har tidigare sagt att det är hemskt för den utsatta kvinnan att riskera träffa honom på utbildningen och sjukvården har bestämt att han inte får ha patientkontakt. Därför har läkarstudenten för närvarande anpassad studiegång utan patientkontakt.– Det här är inte vilken utbildning som helst. Det ingår patientkontakt i utbildningen och patienter måste kunna känna fullt förtroende för sjukvården och den de möter där. Det är bakgrunden till att vi driver den här frågan, säger Maria Björkqvist till tidningen.", "title": "Våldtäktsdömd student dilemma för universitet"},
{"contents": "Luleå kommun står inför stora nedskärningar och ska spara hundratals miljoner.Samtidigt köpte kommundirektören Mikael Lekfalk in en personlig mentor till sig själv för 20 000 kronor om dagen – mer än dubbelt så dyr som kommunens redan avtalade konsulter, avslöjande SVT i veckan. – Jag förstår att det här sticker folk i ögonen. Jag har nu sagt upp avtalet, sa Mikael Lekfalk till Aftonbladet i onsdags.Efter avslöjandet polisanmäldes Mikael Lekfalk för grov trolöshet mot huvudman. Vid lunchtid under fredagen gick Luleå kommun ut med ett pressmeddelande att han sägs upp på grund av hanteringen av det dyra avtalet med ett konsultföretag i Uddevalla.Kontraktet med Resultatfabriken Consulting AB i Uddevalla tecknades av Mikael Lekfalk den 1 juni 2018 och gäller ”strategiskt stöd på koncernledningsnivå” fram till den 31 december 2019.  Enligt avtalet gäller stödet 1,5 dag i månaden, vilket motsvarar en kostnad på 30 000 kronor i månaden, eller 2 500 kronor i timmen. Den totala kostnaden blir 570 000 kronor, exklusive moms.Men kommundirektören tecknade avtalet utan att informera politikerna i kommunstyrelsen, vilket strider mot de kommunala riktlinjerna i samband med upphandlingen.Mikael Lekfalk lämnar sin anställning med omedelbar verkan.– Allmänhetens förtroende är avgörande för oss som är verksamma i offentlig sektor. Mikael har undanhållit oss politiker nödvändig information om sitt avtal, vilket i sig är allvarligt. Därför väljer vi att avsluta hans anställning. Det förtroende som är nödvändigt för uppdraget saknas, säger kommunalrådet Niklas Nordström (S) i pressmeddelandet. Kommundirektören lämnar sin tjänst med ett avgångsvederlag på 13 månadslöner, vilket totalt sett innebär en kostnad för Luleå kommun på 1 955 000 kronor inklusive arbetsgivaravgifter. Han själv beklagar utgången.– De sista dagarna har gett mig insikt, det är viktigt att få ett avslut på den här diskussionen. Det enda sätt jag och Niklas Nordström ser är att jag avslutar mitt uppdrag som kommundirektör. Jag har brustit i hanteringen av upphandling av konsult, det tar jag ansvar för. Det känns givetvis ledsamt att avsluta min tid i Luleå kommun på det här sättet. Vi har gjort många bra saker i kommunen och de kommer såklart i skymundan nu, säger Mikael Lekfalk i samma pressmeddelande.  Kommunalrådet Niklas Nordström (S) vill inte lämna några ytterligare kommentarer.  Aftonbladet söker Mikael Lekfalk.", "title": "Luleås kommundirektör Mikael Lekfalk får sparken "},
{"contents": "✓ Ekonomen: ”Debatten om att nästan stänga gränserna är djupt olycklig ur arbetsmarknadsperspektiv”", "title": "”Fler unga invandrare lösningen för Sverige”"},
{"contents": "Pengarna ska gå till fler aktiviteter, vardagsrehab och en resa, något som Hallandsposten tidigare skrivit om. I slutet av september bar det av till Rhodos för sju äldre från Harplinges äldreboende. Med sig på resan hade de en personal för varje äldre och en sjuksköterska.– Resan var en idé jag hade som vi skickade in till politikerna och nämnden så att de äldre får uppleva det här en gång till och det var jättelyckat, säger Heidi Nilsson, konceptansvarig för boendet.Det var nervöst i början, berättar hon, eftersom de aldrig gjort något liknande tidigare och hon oroade sig för att något skulle gå fel.– Men det har verkligen gått jättebra och vi blev väl bemötta överallt. Under en vecka var de äldre, som är mellan 80- och 90 plus, på Rhodos och de har hunnit med att både sola, bada, äta god mat och shoppa lite.Men att bada i havet var favoriten och det var vad de äldre sett fram emot mest. Reaktionerna har varit underbara och de har varit väldigt lyckliga, säger Heidi Nilsson.– Det har varit känslosamt för alla som varit med på resan, det blev både skratt och glädjetårar. Vi har haft det väldigt mysigt tillsammans, säger Heidi Nilsson.De äldre som ville följa med på resan har bekostat resa och logi själva. Personalens resekostnader täcktes av bidraget.– Personalen som var med på resan har varit helt fantastisk och de har tagit hand om våra äldre med så mycket kärlek och empati under veckan. Utan de hade resan aldrig blivit så bra som den blev. Det känns som att det här vill vi göra igen!De fem miljonerna är ett statligt stimulansbidrag till kommunen som ska användas till förstärkningar inom äldreomsorgen under hösten. I Halmstad väntar fler aktiviteter och vardagsrehab. Och så blev det ju en resa för de äldre också.Svenska Hjältar startades av Aftonbladet 2007. Varje år skriver vi om hundratals vardagshjältar som visat prov på mod, civilkurage och medmänsklighet. Av dessa utser vår jury sju hjältar som prisas på Svenska Hjältar-galan i december på Aftonbladet.se och i TV3.Nominera din hjälte här nedan!", "title": "Äldreboendet åkte till Rhodos: ”Både skratt och glädjetårar”"},
{"contents": "Nobelpriset i fysik går i år till kanadensaren James Peebles och schweizarna Michel Mayor och Didier Queloz.Peebles tilldelas ena halvan av priset \"för bidrag till vår förståelse av universums utveckling och jordens plats i universum\". I praktiken, skriver Kungliga Vetenskapsakademien, var James Peebles en av nyckelpersonerna när kosmologin, det vill säga läran om universums begynnelse och utveckling, gick från att ha bestått av mer eller mindre kvalificerade gissningar till att bli vetenskap.I dag tror sig nämligen forskarna veta att universum skapades genom en gigantisk explosionsliknande händelse, big bang, för knappt 14 miljarder år sedan.Till en början var universum förhållandevis litet, extremt varmt och bestod av en tät partikelsoppa. Först efter 400 000 år hade rymden expanderat så pass mycket att denna soppa \"bara\" var några tusen grader varm, tillräckligt kall för att fotoner, det vill säga ljus, för första gången kunde röra sig fritt i rymden.Och det var detta, det allra första ljuset, som James Peebles blev intresserad av i mitten av 1960-talet. Detta nästan samtidigt som två radioastronomer av en slump fångade upp ett konstant brus som fanns överallt i universum och som de båda forskarna inte kunde bli av med. Det visade sig att detta brus var resterna från det allra första ljuset, men som nu – på grund av universums expansion – hade sträckts ut så att det inte längre var i form av synligt ljus, utan som mikrovågsstrålning. Dessutom hade detta ljus nu kylts ner till temperaturer nära den absoluta nollpunkten (-273 °C).Det stora genombrottet för årets pris kom när James Peebles insåg att det, utifrån denna strålnings temperatur, inte bara gick att räkna ut hur mycket materia som skapades vid big bang – det gick också att förstå vilken avgörande betydelse ljusets frigörelse hade för hur materia senare kunde klumpa ihop sig till de galaxer och galaxhopar som finns i dag.Det har också visat sig att denna så kallade bakgrundsstrålning innehåller svaret på en mängd andra frågor; som hur gammalt universum är, vad dess öde blir och hur mycket energi respektive materia det finns. Exempelvis har det visat sig att vi nu, tack vare James Peebles beräkningar, förstår att universum i praktiken är platt och att bara ynka fem procent av dess innehåll består av \"vanlig\" materia. 26 procent är mörk materia, medan hela 69 procent består av så kallad mörk energi, en hittills okänd kraft som tros ligga bakom det faktum att universum expanderar i en allt snabbare takt.Inom sitt fält anses James Peebles vara något av en legend med ett flertal stora upptäckter bakom sig under sin 55 år långa karriär.– Till en början trodde jag själv inte på några större upptäckter. Det var först när ny teknik kom med hjälp av Nasa och andra, som jag började tro att det var möjligt. Men det har gått stegvis. Vart har alla dessa år tagit vägen?, frågade han sig själv retoriskt på presskonferensen.James Peebles har inget emot att dela priset med de båda schweiziska forskarna Michel Mayor och Didier Queloz. Tvärtom.De belönas för sin upptäckt av den första planeten som roterar runt en egen, solliknande, stjärna utanför vårt eget solsystem; en upptäckt som öppnade möjligheten för utomjordiskt liv på allvar. Visserligen visade sig planeten ifråga, som befinner sig cirka 50 ljusår bort i Pegasus stjärnbild, vara allt annat än gästvänlig, men upptäckten anses vara så pass banbrytande att den är värd ett Nobelpris. För då, 1995, trodde de flesta att sådana planeter inte kunde existera. I dag, nästan 25 år senare, känner vi till tusentals så kallade exoplaneter.– Det verkar som om det finns väldigt många exoplaneter och en del av dem borde vara lämpliga för liv, lite beroende på hur vi definierar liv. Men det ironiska är att vi nog kan vara ganska säkra på att aldrig kommer att kunna se dessa planeter, säger James Peebles.Måndag 7/10Fysiologi eller medicin – meddelades av Nobelförsamlingen vid Karolinska institutet.Tisdag 8/10Fysik –  meddelas av Kungliga Vetenskapsakademien.Onsdag 9/10Kemi – meddelas av Kungliga Vetenskapsakademien.Torsdag 10/10Litteratur – två pristagare meddelas av Svenska Akademien.Fredag 11/10Fredspriset – meddelas av Nobelkommittén.Måndag 14/10Ekonomi – Sveriges Riksbanks pris i ekonomisk vetenskap till Alfred Nobels minne. ", "title": "Nobelpris för banbrytande upptäckt av planet"},
{"contents": "Hon kan nu gå vidare från medieuppmärksamheten och rättegången och få lite lugn och ro, säger Katarina Söderberg.– Men saknaden och sorgen efter Eric kommer vi ju få leva med resten av våra liv.Inför rättegången hade Katarina Söderberg en tydlig önskan: att få svar på vad som hände morgonen den 2 augusti 2018 då hennes son sköts till döds av polis. I mångt och mycket har hon nu fått de svaren, tycker hon.– Jag har fått en inblick i hur poliserna tänkte och vad det var de såg framför sig. Och deras rädsla och alla de här sakerna, jag kan förstå och respektera det med tanke på vad de hade för information.Däremot har hon svårt att förstå att poliserna inte var mer inställda och förberedda på att de kunde möta en farlig person, vilket larmet handlade om.Hennes förhoppning är att hennes sons död ska kunna leda till förändringar i samhället.– Man kan tänka sig att polisen tar lärdom av detta, att man blickar inåt och gör förändringar för att öka polisernas möjligheter att läsa av människor med funktionsnedsättningar. Kan man öka kunskapen lite grann kanske riskerna för att något liknade sker igen kan minimeras.En stor del av åtalet gällde endast de två kulor som träffade Eric Torell i ryggen. Katarina Söderberg hoppas att man också tittar på insatsen som helhet för att se vad som gick fel i upprinnelsen till skjutningen, och hur det kan åtgärdas i framtiden.– Man får inte glömma att de ändå sköt 25 skott. Jag förstår att de i lagens mening är oskyldiga, och jag litar fullt ut på Sveriges domstolar, men jag har svårt att tro att man ser det som en lyckad polisinsats.", "title": "\"Får inte glömma att de sköt 25 skott\""},
{"contents": "Medan 31 procent av grönländarna har utsatts för sparkar, slag eller skakvåld är samma andel bland andra socialt utsatta 16 procent, enligt rapporten från myndigheten för folkhälsa som lämnats till Rådet för social utsatta.– Det är mycket allvarligt att socialt utsatta grönländare utsätts för så höga våldsnivåer, säger rådets ordförande Jann Sjursen.Enligt beräkningar finns det 1 000–1 500 utsatta grönländare i landet, de flesta i de större städerna.Sjursen säger att våldet exempelvis kan uppstå i röriga situationer där många hemlösa finns.Ungefär hälften av de utsatta grönländarma är hemlösa enligt studien, medan andelen bland de andra socialt utsatta är 24 procent.Grönländarna sticker också ut när det gäller alkoholmissbruk. 40 procent i gruppen är missbrukare, att jämföra med 13 procent av de övriga.Det är första gången en särskild analys av socialt utsatta grönländare gjorts i Danmark.– Med denna studie får vi för första gången dokumentation på hur deras allmänna hälsa och välbefinnande är och vilka problem de faktiskt slåss emot jämfört med andra socialt missgynnade, säger Jann Sjursen.", "title": "Missbruk och våld bland utsatta grönländare"},
{"contents": "Finska poliser öppnade eld mot den misstänkte gärningsmannen i förra veckans svärdattack vid en yrkesskola i Kuopio. De gjorde det i nödvärn, anser åklagare, som väljer att inte inleda någon förundersökning.\"I situationen har det varit fråga om att hindra en person från att fortsätta att förorsaka direkt och allvarlig fara för annans liv och hälsa\", skriver distriktsåklagare Heidi Savurinne i ett pressmeddelande, enligt Hufvudstadsbladet.Polisen använde också elpistol och en polishund för att stoppa mannen. Åklagaren anser att poliserna använde lindrigast möjliga metoder, sett till omständigheterna.Gärningsmannen uppges ha gått emot poliser med svärd och luftpistol och skadat en polis, varpå en kollega till denne öppnade eld.En kvinna dödades och nio personer skadades i våldsdådet. Den misstänkte gärningsmannen, en 25-årig elev på skolan, skadades själv och fick inledningsvis intensivvård.", "title": "Polisskott vid Kuopiodåd utreds inte"},
{"contents": "En man som av Blekinge tingsrätt dömts till fängelse för medhjälp till grovt rån på en äldre släkting i Ronneby har släppts ur häktet. Under tisdagen avslutades rättegången i hovrätten över Skåne och Blekinge och domen kommer den 21 oktober.I tingsrätten dömdes totalt tre män för det brutala överfallet på en 84-årig man i hans hem. Två fick sex års fängelse för grovt rån och 84-åringens släkting, som nu släppts ur häkte, dömdes till fem års fängelse för medhjälp till grovt rån.Enligt åtalet tipsade han sina två vänner om att hans äldre släkting hade stora summor pengar hemma och ska även ha köpt rånarluvor och lånat ut sin bil till de två huvudåtalade.", "title": "Åtalad för medhjälp till Ronnebyrån släppt"},
{"contents": "Vid 19:35 på fredagen larmades ambulans till en adress i centrala Arvika. I lägenheten anträffades en livlös kvinna och misstanke om mord uppstod.– En man och en kvinna befann sig på platsen. Kvinnan var död och det framkommer omständigheter som gjorde att mannen greps av polis, säger Kenneth Johannesson på polisen i region Bergslagen.Tekniker har åkt ut till lägenheten och platsen är avspärrad. – Vi kommer att genomföra en brottsplatsundersökning och även hålla förhör med mannen, säger Kenneth Johannesson.Strax efter 22:30 kom polisen med nya uppgifter. På sin hemsida skriver polisen att ambulanspersonal har ”fått igång pulsen på kvinnan på väg mot sjukhuset.”– På plats gör polisen och ambulanspersonalen bedömningen att kvinnan är avliden. Men när kvinnan sedan förs mot sjukhuset lyckas personalen i ambulansen få igång hennes puls. Hon är alltså inte död, säger vakthavande befäl Erik Hiding.Skadeläget för kvinnan, som enligt polisen vårdas på intensiven, är oklart. Ärendet rubriceras som försök till mord. Ett brott som den gripna mannen är misstänkt för. ", "title": "Man greps för mord – kvinna väckt till liv i ambulansen"},
{"contents": "Det var vid halv tio-tiden som polisen larmades till en adress i Sundbyberg. I en lägenhet låg en död kvinna.En förundersökning gällande mord har nu inletts.En man greps av polis på plats. Han är nu misstänkt för mord.Polisen har nu spärrat av den misstänkta brottsplatsen och kriminaltekniker arbetar på platsen, men är förtegen kring händelsen.Man vill varken kommentera de inblandades ålder eller vad som orsakat kvinnans död.– Ambulans var på plats och behövde polishjälp, så vi åkte dit. Två personer fanns i lägenheten, en levde och en var avliden. Vi kan inte utesluta att ett brott har begåtts, säger Peter Asp, vakthavande befäl på Stockholmspolisen.– För tillfället genomförs en teknisk undersökning i lägenheten och efter det kommer förhör att hållas med den gripne.", "title": "En gripen för mord i Sundbyberg – polisen förtegen"},
{"contents": "Det var strax efter klockan halv nio på lördagskvällen som larmet kom in till räddningstjänsten. När man kom till platsen var branden redan fullt utvecklad.– Vi har mellan tjugo och trettio personer på plats, ett tiotal enheter, säger Nellie-Kim Millbourn, räddningschef  i beredskap på Värends räddningstjänst.Enligt Kim Millbourn så finns det i nuläget ingen risk för att allmänheten drabbas av händelsen.– Platsen ligger ganska avskilt, men känner man att det luktar rök tycker jag att man ska stänga fönster och ventilation.Räddningstjänsten kommer att stanna kvar på platsen under natten.", "title": "Lada övertänd utanför Växjö"},
{"contents": "Regeringen kommer att ge Statens beredning för medicinsk utvärdering (SBU) i uppdrag att ta fram nya kunskapsunderlag.– Syftet är att förstärka kunskapen om både förlossningsskador, kejsarsnitt och graviditetskomplikationer. Se till att vi har bästa tänkbara kunskap och också få en spridning över landet så att vi får en bättre likvärdighet, säger socialminister Lena Hallengren (S).Det har de senaste åren till och från talats om en kris i förlossningsvården. För att få en samlad bedömning av läget kallade socialministern en rad aktörer till samtal. Det var representanter för Sveriges kommuner och landsting (SKL), Läkarförbundet, Barnmorskeförbundet, Vårdförbundet, Kommunal, Socialstyrelsen och Myndigheten för vård- och omsorgsanalys.Efter mötet konstaterar socialministern att bilden av hur den svenska förlossningsvården fungerar är tudelad.– Det är sant att vi har en väldigt säker förlossningsvård i Sverige. Vi vet att bristningarna minskar, vi vet att vi har fantastiskt välutbildad personal på alla nivåer. Men vi vet samtidigt att kvinnor är oroliga. Vi vet att det finns de som har upplevelser av vården som kanske hade kunnat undvikas med bättre kunskap eller ett annat omhändertagande, säger Hallengren.Sedan 2015 har regeringen satsat 4,3 miljarder kronor på bättre kvalitet i förlossningsvården. De kommande tre åren ska ytterligare en miljard kronor per år tillföras.– De resurserna kommer att behövas och de ska användas på rätt sätt, säger Lena Hallengren.", "title": "Kunskap om förlossningsskador ska öka"},
{"contents": "Hovets presschef Margareta Thorgren ville under förmiddagen inte ge några kommentarer kring beslutet. Istället hänvisade hon till en pressträff med riksmarskalken Fredrik Wersäll.– Vi är medvetna om att det väcks många frågor. De kommer att besvaras på pressträffen, säger hon.Det är alltså prins Alexander, prins Gabriel, prinsessan Leonore, prins Nicolas och prinsessan Adrienne som berörs av förändringen. De behåller sina hertig- och hertiginnetitlar och är fortsatt medlemmar av den kungliga familjen, skriver riksmarskalken. ”De har däremot inte längre ställning som Kungliga Högheter och förväntas inte i framtiden åta sig sådana uppdrag som ankommer på statschefen”, lyder pressmeddelandet.Historikern Dick Harrison blir förvånad över kungens beslut att krympa det svenska Kungahuset.– Jag fick precis höra om det här. Jag måste säga att det är mycket överraskande och förvånande, säger han.  Aftonbladets hovexpert Jenny Alexandersson anser att beslutet var väntat.  Det här är en utveckling som har skett i andra länder också. Man koncentrerar de officiella uppgifter och apanaget till den sittande regenten och tronarvingen.  – Kungen väljer troligtvis att göra det här nu, medan barnen fortfarande är små, säger hon. Det finns även en annan anledning. – Just nu har vi väldigt många prinsar och prinsessor som kan ta del av olika uppgifter. Det vill man begränsa, säger Jenny Alexandersson. Riksdagsledamoten Robert Hannah (L) har velat se den här förändringen länge. Bland annat har han motionerat om att apanaget ska koncentreras till kungen och tronarvingen.– Min uppfattning är att det här har varit efterfrågat. Och det här är ett smart sätt för kungahuset att säkra sin framtid. Nu blir de mindre ifrågasatta, säger han. H.M. Konungen har beslutat om förändringar i Det Kungl. Huset. Syftet med dessa förändringar är att klargöra vilka personer inom Den Kungl. Familjen som kan förväntas tas i anspråk för sådana officiella uppdrag som åligger statschefen eller anknyter till statschefsämbetet. H.M. Konungens beslut innebär att DD.KK.HH. Prins Carl Philips och Prinsessans Sofias barn samt H.K.H. Prinsessan Madeleines och Herr Christopher O’Neills barn inte längre kommer att tillhöra Det Kungl. Huset.Prins Alexander, Prins Gabriel, Prinsessan Leonore, Prins Nicolas och Prinsessan Adrienne är fortsatt medlemmar av Den Kungl. Familjen. De har däremot inte längre ställning som Kungliga Högheter och förväntas inte i framtiden åta sig sådana uppdrag som ankommer på statschefen.Prins Alexander (Hertigen av Södermanland), Prins Gabriel (Hertigen av Dalarna), Prinsessan Leonore (Hertiginnan av Gotland), Prins Nicolas (Hertigen av Ångermanland) och Prinsessan Adrienne (Hertiginnan av Blekinge) kommer även fortsatt att bära de hertig- och hertiginnetitlar de tilldelats av H.M. Konungen.H.M. Konungen och H.K.H. Kronprinsessan är, tillsammans med H.M. Drottningen och H.K.H. Prins Daniel, Sveriges främsta representanter inom landet och gentemot andra stater.DD.KK.HH. Prins Carl Philip och Prinsessan Sofia samt H.K.H. Prinsessan Madeleine verkar fortsatt inom de ideella stiftelser och verksamheter som de grundat och/eller engagerat sig i. Därutöver utför de officiella uppdrag i den utsträckning H.M. Konungen så beslutar.Fredrik WersällRiksmarskalk ", "title": "Kungahuset blir mindre "},
{"contents": "Den tämligen tydliga rubriken är skriven i versaler. ”PERSONALKOSTNAD”, står det överst i inlägget, som postats i en sluten grupp på Facebook för Espresso House-anställda i en Stockholmsförort.Sedan följer ett meddelande som väckt ilska bland medarbetarna. ”Vi ligger dessvärre jättehögt i personalkostnad just nu. Hoppas att det är okej med alla att jag drar av en timme här och var. Eftersom ni inte är så bra på att svara på inlägg, så tar jag mig friheten att justera detta nu direkt. Ni får säga till om ni är missnöjda”. Inlägget avslutas med en glasögonprydd smiley som ler. Många medarbetare vittnar om att obetalt övertidsarbete är mycket vanligt förekommande på kafékedjan. En uppgiftslämnare skriver: ”Detta förekommer systematiskt på Espresso House. Man ber i vissa fall anställda jobba över för att sedan inte betala för den arbetade tiden. Eller så justeras antalet arbetade timmar ner i slutet av månaden för att nå personalbudgeten.”Per Persson är avtalssekreterare på Hotell- och restaurangfacket. Han blir upprörd när han får höra om inlägget. – Jag finner inga ord. Det är helt horribelt, säger han. – Det är ett grovt kollektivavtalsbrott. Om det skulle komma till oss så skulle bolaget bli skadeståndsskyldigt.Även Stina Möller, Sverigechef på Espresso House, är starkt kritisk till formuleringarna i Facebook-posten.– Det är självklart helt oacceptabelt. Vi har ett jobb att göra när det gäller att hjälpa våra chefer och ge dem det stöd de behöver. – Att balansera kostnader är en viktig del i distriktschefernas arbete, men hur det görs och hur det kommuniceras behöver vi förbättra. Men hur kan en arbetsledaren få idén att plocka bort timmar?– Jag kan inte svara på det, men generellt kan jag säga att det är klart att det inte ska gå till så. – Vi har ett ansvar i att utveckla ledarskapet hos våra chefer. Det arbetet har påbörjats och det kommer att intensifieras nu. ", "title": "Meddelandet från Espresso House-chefen: Drar av en timme här och var"},
{"contents": "✓ ”Jag kan inte gifta mig”  ✓ Bor på Mauritius ✓ ”Tyckte jag såg fet ut”", "title": "Porrkungen Berth Milton: Därför kan jag inte gifta mig"},
{"contents": "Strax innan klockan 04 natten mot lördag larmades polisen till Boden efter att en kvinna i 20-årsåldern blivit överfallen längs en gångväg.– Det skedde av okända gärningsmän, säger Peder Jonsson, presstalesperson på polisen i Norrbotten.Enligt uppgifter till Aftonbladet var det tre män som anföll kvinnan och försökte slita av henne kläderna.– Det är rubricerat som försök till våldtäkt, säger Peder Jonsson.Enligt Aftonbladets uppgifter avbröt gärningsmännen våldtäktsförsöket när de blev skrämda av en förbipasserande bil. Gruppen flydde sedan från platsen. – Det finns ingen frihetsberövad i ärendet, och vad jag vet fick kvinnan inte fysiska skador.Brottsplatsen spärrades av för en teknisk undersökning.– Det pågår fortfarande en del utredningsåtgärder på plats.Ytterligare en kvinna i Norrbotten utsattes för ett våldtäktsförsök under natten:– I Gällivare är det en plats utomhus avspärrad. Kvinnan ska ha fått vissa skador i samband med överfallet, hon är förd till sjukhus.Enligt uppgifter till Aftonbladet var det en ensam gärningsman som attackerade henne. Hon kunde dock slå sig fri och fly.– Det finns ingen frihetsberövad i det ärendet heller.", "title": "Två kvinnor överfallna i Norrbotten i natt"},
{"contents": "Deltagare på festen ska ha larmat polisen vid 02.10-tiden i natt när två män bråkade. De båda männen var i 25-årsåldern – och den ena mannen har fördes till sjukhus med allvarliga skador, enligt polisen.Senare under söndagsförmiddagen meddelade polisen att han dött av sina skador.Enligt Aftonbladets uppgifter ska offret ha blivit knivskuren i magen, under en fest i lägenheten. Uppgifter som polisen ännu inte vill bekräfta. – Det har varit flera personer på plats, men var som har förevarit exakt är för tidigt att ge sig in på, säger Peder Jonsson, presstalesperson vid polisen i region Nord. Mannen som under natten greps uppges ha anhållits av åklagare under morgonen, inledningsvis misstänkt för försök till mord. Senare ändrades rubriceringen till misstänkt mord.Brottsplatsen ligger i centrala Piteå.– Det kommer att hållas förhör med den misstänkte, tillsammans med sin försvarare, under dagen, säger Peder Jonsson.Mannens anhöriga är underrättade om dödsfallet.", "title": "Uppgifter: Man i 25-årsåldern knivskuren till döds på fest"},
{"contents": "Överskottet från Myrornas verksamhet går till Frälsningsarméns projekt för människor i utsatthet.Enligt Caisa Ingemarsdotter, försäljningschef på Myrorna, är neddragningarna nödvändiga för att kedjan ska kunna leverera den avkastning som Frälsningsarmén kräver.– Det enkla svaret är att om vi inte lämnar det resultat som krävs av oss kan inte Frälsningsarmén bedriva delar av sitt sociala arbete. Det är såklart olyckligt att det drabbar våra anställda, säger hon till Handelsnytt.Omorganisationen ska börja i Stockholm och Östergötland där totalt omkring 85 personer berörs. Förhandlingar pågår med facken.", "title": "Myrorna vill minska personalens arbetstid"},
{"contents": "När kvinnan öppnade ytterdörren på fredagsmorgonen möttes hon av den otrevliga överraskningen. En okänd person hade dumpat uppemot tolv påsar fyllda med hundbajs utanför hennes hus i Falsterbo. Samt en vit hink med texten \"Shit for you\".Kvinnan kunde senare konstatera att bajset antagligen är beställt via en hemsida som leverera anonyma bajspaket till personer som kunden vill hämnas på. Vem som ligger bakom attacken har hon däremot ingen aning om. – Det här är väldigt märkligt att det faktiskt finns en verksamhet som går ut på att skicka leveranser enbart för att djävlas med folk. Men vi tittar på detta nu och ska försöka utröna vem som kan ligga bakom, säger Jörgen Sjåstad, Vellinges kommunpolis, som varit i kontakt med den drabbade kvinnan, till Skånska Dagbladet. Förutom bajsofredandet har Falsterbokvinnan också anmält att någon kastat ägg på hennes hus, och släppt ut luft ur flera bildäck. Händelsen rubriceras som ofredande och skadegörelse, rapporterar Sydsvenskan. Det finns flera företag som marknadsför sig för att leverera anonyma bajspaket till personen som kunden vill hämnas på. På hemsidorna kan kunden välja vilken typ av bajs, till exempel hästbajs, som önskas och hur det ska levereras. De listar även vanliga skäl till att hämnas med bajspaket, till exempel jobbiga grannar, säljare som har lurats och elaka chefer.", "title": "Kvinna anmäler bajsattack - fick avföring levererat till dörren"},
{"contents": "Polisen fick klockan 15.34 på måndagen larm om att en person befann sig utanför Iraks ambassad i Stockholm med ett misstänkt farligt föremål. – Vi undersöker ett farligt föremål och har spärrat av ett område kring ambassaden, säger Åsa Wallentin vid Stockholmspolisen. Valhallavägen från Odengatan till och med Danderydsgatan spärrades av och polisens bombgrupp använde sin fjärrstyrda bombrobot vid insatsen, visar bilder från Aftonbladets fotograf. Men vilket föremål det rörde sig om ville polisen till en början inte gå in på.  – Vi måste kontrollera föremålet innan vi uttalar oss, säger Åsa Wallentin. En handfull olika busslinjer påverkades  av polisens avspärrningar. SL hänvisade resenärer att åka tunnelbana i den mån det var möjligt.Strax innan klockan 17 meddelade polisen att insatsen var över. – Föremålet har undersökts på plats utanför ambassaden och bedöms vara ofarligt. Avspärrningarna kommer att hävas, säger Åsa Wallentin och fortsätter: – Den person som har gripits är i nuläget misstänkt för grovt olaga hot.", "title": "Larm om bombman utanför ambassad "},
{"contents": "Aftonbladet Daily är daglig podcast som sammanfattar och fördjupar aktuella nyhetshändelser och samtidsfenomen. Varje vardag intervjuar vi experter och reportrar för att ge en lite större bild av de nyheter som dominerar flödet. Avsnitten släpps 04.00 varje morgon och man kan prenumerera i alla podcast-appar som till exempel Podcaster, Spotify eller Acast. Om man följer Aftonbladet i sin smarta högtalare kan man dessutom få Aftonbladet Daily direkt i sitt nyhetsflöde. Aftonbladet Daily görs av Marcus Ulvsand och Jenny Ågren. Prenumerera på Aftonbladet Daily:► På iTunes► På Acast ► På Spotify► Via RSS Vill du vara med och svara på Inizios undersökningar där vi tar reda på vad svenska folket tycker om exempelvis samhällefrågor och politik? Resultat presenteras bland annat i Aftonbladet. Det är frivilligt att svara, du är anonym och kan gå ur när du vill. Klicka på länken för att anmäla dig.", "title": "”Sportswashing” – att använda idrott för att rentvätta sitt rykte"},
{"contents": "Andelen av befolkningen, 16-84 år, som uppger sig ha utsatts för brott ökade 2018 till 26,4 procent. Det visar Brottsförebyggande rådets (Brå) nationella trygghetsundersökning.År 2017 var andelen 24,7 procent och 2016 23,1 procent.Samtidigt visar Brås undersökning att andelen av befolkning som upplever otrygghet är kvar på samma nivå som de senaste åren.28 procent av befolkningen uppger i senaste Brå-mätningen att de känner sig mycket eller ganska otrygga eller att de undviker att gå ut ensamma sena kvällar i sitt bostadsområde. Den siffran ökade tydligt mellan 2015 och 2016, från 22 till 28 procent, men har därefter legat på samma nivå.De senaste åren har regering och riksdag tagit beslut om förstärkningar av polisen. Till exempel är ett mål att det ska finnas 10 000 fler polisanställda till 2025.Inrikesminister Mikael Damberg (S) hoppas att fortsatt polisutökning ska ge bättre resultat.– Det jag är mest missnöjd med är att brottsligheten fortsätter att öka, framför allt att människor uppger att de drabbats av brott i större utsträckning, säger han.Polisen har satsat på att vara mer synlig och på att öka förtroendet hos befolkningen för polisens arbete. Det ser ut att ha burit frukt..– Förtroendet för polisen har ökat ganska tydligt de senaste två åren, säger Sofie Lifvin, utredare på Brå.Andelen som nu uppger ha stort förtroende för polisens sätt att bedriva sitt arbete är 52 procent, jämfört med 49 procent 2018. Sedan 2017 har förtroendet för polisen ökat med tio procentenheter.– Det är en viktig signal om att de satsningar vi har gjort på polisen är rätt och att det gör skillnad när polisen finns närvarande och kan jobba med människor, säger inrikesminister Damberg.När det gäller siffrorna för de som uppger att de utsatts för brott, så handlar det om flera olika typer av brott mot enskild person. Där ingår misshandel, hot, sexualbrott, personrån, fickstöld, försäljningsbedrägeri, kortbedrägeri, trakasserier eller nätkränkning.Brå skriver att utsattheten för brott 2018 ökat i de flesta brottstyper, undantaget sexualbrott och fickstöld.– Rapporten visar att utvecklingen fortsätter att gå åt fel håll, säger Moderatledaren Ulf Kristersson.– Det är väl rätt uppenbart att vi inte gör det som ska göras. Om vi inte gör några riktigt kraftfulla saker, så kommer heller inte något kraftfullt att förändras.Andelen som uppger att de utsatts för sexualbrott ökar dock inte i Brås senaste mätning. Mellan 2014 och 2017 steg den från 2 till 6,4 procent. Den uppgången bryts 2018, då siffran blev 6 procent..Sexualbrott omfattar allt från kränkande sexuella kommentarer till grova brott som våldtäkt. Skillnaden i utsatthet är stor mellan könen. Andelen kvinnor som uppger att de utsatts för sexualbrott 2018 är 9,9 procent, vilket är en minskning från 10,7 procent 2017.Mest utsatta är unga kvinnor 20-24 år. Drygt var tredje i den gruppen uppger att de utsattes för sexualbrott 2018.Det är också betydligt vanligare att kvinnor känner sig otrygga än att män gör det, 36 procent jämfört med 19 procent. Kvinnors upplevda otrygghet ökade tydligt mellan 2015 och 2016, men har sedan dess legat på ungefär samma nivå de senaste två åren.Av kvinnorna uppger 10 procent att de avstår från att gå ut en sen kväll i sitt bostadsområde, jämfört med 2 procent bland männen.Även här finns stora skillnader mellan åldersgrupper.Andelen kvinnor 20-24 år som 2019 uppgav att de känner sig mycket eller ganska otrygga eller avstår från att gå ut på grund av otrygghet, var 45 procent. Det är en procent högre än 2018, men den stora ökningen kom efter 2014, då siffran var 34 procent.Andra grupper som utmärker sig med en stor andel otrygga är den näst yngsta åldersgruppen (20–24 år), personer boende i flerfamiljshus och svenskfödda med båda föräldrarna utrikesfödda. ", "title": "Fler utsattes för brott förra året"},
{"contents": "✓ Har gjort teckningar av sina offer✓ Polisen vädjar om tips", "title": "Samuel, 79, har erkänt 93 mord"},
{"contents": "Det var vid 01.30-tiden lokal tid som polisen larmades om skottlossning inne på Tequila KC bar, belägen i stadens centrala delar.Kaos utbröt när en eller flera gärningsmän började att skjuta vilt med pistol inne i lokalen. Fyra personer dödades och ytterligare fem skadades.De döda offren var mellan 20 och 50 år gamla och hade alla latinamerikanskt ursprung.Ännu har ingen gripits för massakern, trots en intensiv jakt på förövarna, skriver The Kansas City Star. Polisen vädjar nu till allmänheten om tips och har släppt övervakningsbilder på två personer som de tror genomförde dådet.En teori är att ett tidigare bråk inne på baren föranlett dödsskjutningen.– Vi tror inte att dådet skedde spontant, utan att det var en isolerad händelse. Vi tror inte att de misstänkta kommer att göra detta igen i närtid, säger Thomas Tomasic på Kansaspolisen till NBC News.", "title": "Polisen släpper bilder av misstänkta mördarna"}
]